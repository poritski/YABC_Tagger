У Беларусi ў гэтым годзе можа быць атрыманы самы вялiкi за ўсю гiсторыю ўраджай
збожжавых i зернебабовых, i з улiкам спрыяльных умоў надвор’я яго неабходна ўбраць
у максiмальна сцiслыя тэрмiны. Аб гэтым заявiў 1 жнiўня Прэзiдэнт Беларусi Аляксандр
Лукашэнка, наведваючы СВК "Бальшавiк-Агра" Салiгорскага раёна Мiнскай вобласцi.
PAR
"Сёння мы аб’ектыўна можам атрымаць каласальны ўраджай, i яго неабходна сабраць
без стратаў. Мы не можам з-за нераспарадлiвасцi i неарганiзаванасцi яго не ўбраць",
— падкрэслiў Прэзiдэнт.
PAR
Кіраўнiку дзяржавы было даложана, што на сёння ў краiне ўбрана чвэрць плошчаў
збожжавых, намалочаны 2 млн тон збожжа. У рэспублiцы самая высокая ўраджайнасць
у агракамбiнаце "Сноў", дзе збiраюць больш за 90 ц/га.
PAR
Аляксандр Лукашэнка азнаёмiўся з ходам уборкi збожжавых на Мiншчыне з борта верталёта.
Ён выказаў крайнюю незадаволенасць яе нiзкiм тэмпам. "Мяне не задавальняе ход
уборачнай кампанii ў вобласцi, — сказаў Прэзiдэнт. — Я не ўбачыў тут масавай уборкi.
Асаблiва насцярожвае сiтуацыя ў Мiнскiм раёне, убiраюцца толькi асобныя палi".
PAR
Як праiнфармавалi кiраўнiка дзяржавы, у Мiнскай вобласцi ўбрана толькi 20 працэнтаў
збожжавых, у Салiгорскiм раёне — 26 працэнтаў.
PAR
Аляксандр Лукашэнка лiчыць недапушчальнай сiтуацыю, калi адзiн з паўднёвых раёнаў
вобласцi дэманструе нiзкiя тэмпы. Прэзiдэнт не ўзяў пад увагу i тлумачэннi, што
зернесушыльныя комплексы перапоўнены рапсам, якi ў гэтым годзе даў добры ўраджай.
"Трымаць на полi няўбраным спелае збожжа — гэта злачынства", — падкрэслiў кiраўнiк
дзяржавы.
PAR
Для аб’ектыўнай ацэнкi сiтуацыi, якая склалася ў Мiнскай вобласцi з уборкай збожжавых,
Аляксандр Лукашэнка даручыў стварыць рабочую групу з прыцягненнем вопытных спецыялiстаў.
"Мне патрэбна аб’ектыўная карцiна", — падкрэслiў Прэзiдэнт. Пры гэтым ён сказаў,
што, паводле iнфармацыi Камiтэта дзяржкантролю, цяпер у вобласцi выкарыстоўваюцца
не ўсе збожжаўборачныя камбайны. На думку кiраўнiка дзяржавы, трэба выкарыстаць
добрыя ўмовы надвор’я i максiмальна задзейнiчаць усю iснуючую тэхнiку.
PAR
Як адзначыў Аляксандр Лукашэнка, нягледзячы на тое, што ў некаторых месцах збожжа
яшчэ сыраватае i патрабуе прасушкi, яго ў любым выпадку неабходна ўбiраць як мага
хутчэй. "Усё роўна гэта будзе рэнтабельна, выгадна. Галоўнае сёння — атрымаць
збожжа, — сказаў кiраўнiк дзяржавы. — Будзе збажына — будуць мяса i малако".
PAR
Ён таксама падкрэслiў, што ва ўмовах сусветнага харчовага крызiсу "Беларусь зможа
рэалiзаваць мяса i малако багатым краiнам, якiя нам прадаюць газ, нафту".
PAR
"Мы ж такiя грошы ў вёску ўкладаем. Я хачу, каб краiна нарэшце атрымала аддачу
ад сельскай гаспадаркi i каб нас нiхто не папракаў, што мы "закопваем" грошы",
— дадаў Прэзiдэнт.
PAR
Аляксандр Лукашэнка лiчыць, што пры такiм ураджаi краiна можа стварыць добры
фонд насення. "Кожная тысяча тон збожжа сёння даражэйшая за золата. Страцiм гэту
збажыну — будзем бедныя. А таму сёння маса фактараў да таго, каб убiраць спелую
збажыну неадкладна", — падкрэслiў кiраўнiк дзяржавы.
PAR
Ён таксама пацiкавiўся развiццём сацыяльнай iнфраструктуры ў вёсцы. Як праiнфармавалi
Прэзiдэнта, за 2005—2007 гады ў Салiгорскiм раёне пабудавана i ўведзена ў эксплуатацыю
6 аграгарадкоў, цяпер ствараюцца яшчэ 3.
PAR
2 жнiўня кiраўнiк дзяржавы прадоўжыць рабочую паездку па рэгiёнах краiны. Як
чакаецца, Прэзiдэнт азнаёмiцца з сацыяльна-эканамiчным развiццём Гомельскай вобласцi.
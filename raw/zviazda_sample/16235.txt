Чуткi аб тым, што некаторыя сем’i прыбягаюць для экстракарпаральнага апладнення
з мэтай набыцця статусу шматдзетнай i вырашэння такiм чынам жыллёвага пытання,
мякка кажучы, перабольшаны.
PAR
У гэтым пераканана галоўны акушэр-гiнеколаг Мiнiстэрства аховы здароўя Рэспублiкi
Беларусь Святлана ШЫЛАВА. Паводле яе слоў, экстракарпаральнае апладненне — адзiн
з метадаў вырашэння праблемы бясплоднасцi пар (а такiх, паводле афiцыйных даных,
звыш 9 тысяч) — мае свае паказаннi i процiпаказаннi. Нягледзячы на тое, гаворка
iдзе аб платнай i досыць дарагой працэдуры (яе агульны кошт у РНПЦ "Мацi i дзiця"
складае ад 3 да 5 мiльёнаў рублёў), гэта не той выпадак, калi можна прызначаць
яе сабе самой.
PAR
Як вядома, iснуе цэлы "арсенал" метадаў павышэння фертыльнасцi i выдалення прычыны
бясплоднасцi ў мужчын i жанчын. Пар, якiм патрабуецца менавiта штучнае экстракарпаральнае
апладненне, калi надыход цяжарнасцi натуральным шляхам не ўяўляецца магчымым,
не так i шмат. Тым не менш далёка не ўсiм бясплодным жанчынам можа быць паказана
падобнае ўмяшальнiцтва, адзначае загадчык аддзялення планавання сям’i i дапаможных
рэпрадуктыўных тэхналогiй Рэспублiканскага навукова-практычнага цэнтра "Мацi i
дзiця" Ала КАМЛЮК. Акрамя таго, варта мець на ўвазе, што з сотнi вышэйпамянёных
апладненняў на свет могуць з’явiцца не больш як 30-40 дзяцей. Грошы ў выпадку
няўдачы клiентам, зразумела, не вяртаюцца. У РНПЦ "Мацi i дзiця" каля 40 жанчын
выношваюць на сёння экстракарпаральную цяжарнасць.
PAR
Цяпер працэдуру экстракарпаральнага апладнення выконваюць у Беларусi чатыры медыцынскiя
цэнтры: тры ў Мiнску i адзiн у Гомелi.
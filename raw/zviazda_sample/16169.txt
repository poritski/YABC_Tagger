Гэты горад арганiчна ўвайшоў у жыццё Ігара Лучанка. Тут ён нарадзiўся (тады бацькi
жылi на Чэрвеньскiм тракце — цяпер вулiца Маякоўскага; дзяцiнства правёў у Мар’iнай
Горцы). Потым тут вучыўся, працаваў, ажанiўся. У Мiнску шырока разгарнулася яго
творчая дзейнасць.
PAR
Плошча Свабоды — знакавая мясцiна для Iгара Мiхайлавiча. Усё на ёй авеяна музыкай.
I яго асабiстай. Ён паспяхова закончыў гiмназiю-каледж пры Акадэмii музыкi. У
Белдзяржкансерваторыi (цяпер Акадэмiя музыкi) авалодваў майстэрствам кампазiцыi
(дыпломная работа — кантата "Курган"), выкладаў, узначальваў педагагiчны калектыў.
На плошчы месцiцца Саюз кампазiтараў, якiм даводзiцца мудра кiраваць з 1980 года.
Чароўна ажыўляе гiстарычную прастору цэнтра сталiцы мелодыя з "Песнi пра Мiнск",
якая гучыць перад боем курантаў мiнскай ратушы. Яна ўспрымаецца як шчырая ўдзячнасць
мiнчан кампазiтару за яго нястомную працу, за яднанне народаў...
PAR
Песня стваралася ў 1975 годзе, калi рыхтавалася музычнае афармленне радыёспектакля
"Мiнскi напрамак" па аднайменным рамане Iвана Мележа. Тады малады кампазiтар пазнаёмiўся
з народным паэтам Пiменам Панчанкам. Iх сумесная глыбокапатрыятычная "Песня пра
Мiнск" атрымала шырокае прызнанне. Дружба таленавiтых творцаў выявiлася ў новых
песнях — "Рабiнавы гай", "Жытнёвы звон".
PAR
...Горад, як i людзi, жыве, захапляецца, любiць. I ў яго жыццi, любовi прыкметна
адчуваецца стваральная дзейнасць Iгара Лучанка.
PAR
Музыка Iгара Лучанка
PAR
Верш Пiмена Панчанкi
PAR
У днi бяды i ў ранак Перамогi,
У днi, калi ты харашэў i рос,
Усе твае надзеi i трывогi
Я ў сэрцы нёс, я ў сэрцы нёс.
PAR
Прыпеў: Мой родны Мiнск,
Пад небам жураўлiным
Жывi, квiтней пад зоркай залатой,
Ты для мяне на ўсёй зямлi адзiны,
Цябе люблю я ўсёй душой.
PAR
Я да цябе з усiх дарог вярнуся,
Мая тут партызанская сям’я.
Ты мне прабач, калi я зажуруся
Ля Вечнага, ля Вечнага агня.
PAR
Прыпеў.
PAR
Спакойнае дзяцей тваiх дыханне.
Шумi над iх калыскаю лiствой.
Маё ты ранне i маё каханне
I вечар сiнi-сiнi мой.
PAR
Прыпеў.
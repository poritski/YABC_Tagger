Цiмафея Баршчэўскага ў пэўнай ступенi можна назваць закладнікам глабальнага процiстаяння
двух палiтычных сiстэм. Але ж не толькi яго аднаго... Іншая справа, у тагачасных
умовах вайны i пасляваеннага лiхалецця кожны ўсё ж такi сам рабiў свой выбар...
Хоць быў у жыццi Баршчэўскага i сапраўды трагiчны момант, калi асабiста ад яго
нiчога не залежала. Хто ведае, як склалася б жыццё гэтага чалавека, калi б не
падзеi пачатку вайны...
PAR
...Восенню 1941 года стралковы полк, у якiм служыў Цiмафей Баршчэўскi, трапiў
у акружэнне. Цiмафей апынуўся ў палоне. У 1942-м акупацыйныя ўлады вывезлi яго
ў Германiю, дзе ён пагадзiўся працаваць на нямецкi бок i адкуль у хуткiм часе
вярнуўся — у складзе аднаго з палiцэйскiх фармiраванняў, створаных на тэрыторыi
Беларусi. Пасля наступлення Чырвонай Армii i вызвалення краiны ад нямецка-фашысцкiх
захопнiкаў Баршчэўскi разам з нямецкiм адступленнем збег у Нямеччыну, адкуль ужо
пабаяўся вяртацца на пераможную радзiму. Ён спрабаваў знайсцi сябе на чужой зямлi
— шмат працаваў на розных работах, але ўсё ж такi яго цягнула дадому, i адно "ракавое"
знаёмства ў замежжы паспрыяла вяртанню, прадвызначыла не проста яго асноўны занятак,
але ўвогуле далейшы лёс.
PAR
Паводле слоў супрацоўнiка Цэнтральнага архiва Камiтэта дзяржаўнай бяспекi Рэспублiкi
Беларусь Артура Зельскага, на чужыне ў пасляваенны час сабралася своеасаблiвая
калонiя беларускiх мiгрантаў, куды ўваходзiлi такiя вядомыя асобы, як Запруднiк,
Цвiрка, Урбан... Пэўны "касцяк" гэтых мiгрантаў — так званая "дванаццатка" — у
1947 годзе пераязджае ў Вялiкабрытанiю, дзе далучаецца да тамтэйшага аб’яднання
беларусаў, якiм кiруе Барыс Рагуля. Дарэчы, напрыканцы 30-х гадоў гэты чалавек
быў арыштаваны органамi ўнутраных спраў. У першыя днi вайны збег з турмы, вярнуўся
ў родны Навагрудак. Праўда, пасля вызвалення Беларусi ад нямецка-фашысцкiх захопнiкаў
вымушаны быў па зразумелых прычынах пакiнуць радзiму...
PAR
...Летам 1944 года ў мястэчку Дальвiтц, што непадалёк ад г. Iстэнбурга (Усходняя
Прусiя), па iнiцыятыве кiраўнiцтва Беларускай цэнтральнай рады i са згоды абвера
была створана разведвальна-дыверсiйная школа, якую дзеля канспiрацыi назвалi "Спецыяльным
батальёнам "Дальвiтц". У школе навучалiся колiшнiя палiцэйскiя, члены Беларускай
незалежнай партыi, Беларускай краявой абароны, Саюза беларускай моладзi i iншых
калабарацыянiсцкiх арганiзацый. Усяго дзесьцi каля 200 чалавек.
PAR
Курс навучання ў гэтай дыверсiйнай школе ўключаў у сябе валоданне тайнапiсам,
замежнымi мовамi, агнявую падрыхтоўку, арыентаванне на мясцовасцi, вывучэнне выбуховых
рэчываў, асновы канспiрацыi, агентурнай работы... Iнакш кажучы, той, хто праходзiў
падобнае навучанне, мог ажыццяўляць любыя тэракты i дыверсii ў тыле Чырвонай Армii.
Начальнiкам вучэбнай часцi гэтага спецыяльнага батальёна быў вышэйпамянёны Барыс
Рагуля.
PAR
Рагуля i Баршчэўскi пазнаёмiлiся ў Вялiкабрытанii. Баршчэўскi не страцiў надзеi
любым шляхам вярнуцца ў Беларусь, з-за чаго ён адразу згадзiўся супрацоўнiчаць
з амерыканскай разведкай.
PAR
...Варта нагадаць, што ў пачатку 50-х гадоў "работа" разведвальных службаў ЗША
ўзмацнiлася: яны актыўна закiдвалi на тэрыторыю СССР сваiх агентаў. У гэтым патоку
знайшлося месца i колiшнiм дапамагатым фашыстаў. Дарэчы, жыццё кожнага такога
агента страхавалася на небывалыя для савецкага чалавека сумы — 10 тысяч долараў.
Плюс штомесячныя адлiчэннi на асабiстыя рахункi ў памеры 213 долараў...
PAR
У вераснi 1951 года з амерыканскага самалёта на тэрыторыю Iльянскага раёна Маладзечанскай
вобласцi быў закiнуты адзiн такi "памочнiк" — камiсар Рады Беларускай народнай
рэспублiкi Янка Фелiстовiч, якi паспеў "адзначыцца" i ў гiтлераўскiх падраздзяленнях
СД, i ў лiку канваiраў лагера смерцi ў Трасцянцы. Прызямлiўся парашутыст удала,
паколькi аказаўся адзiным з "калег", каго не падстрэлiлi i не схапiлi адразу,
аднак у хуткiм часе яго ўсё роўна адшукалi на адным хутары. Фелiстовiч, як высветлiлася,
закiдваўся дзеля збору шпiёнскiх звестак, вывучэння i падбору кадраў для будучай
акупацыйнай адмiнiстрацыi.
PAR
У 1952 годзе надышла чарга для закiду групы, у якую ўваходзiў Цiмафей Баршчэўскi.
Чацвёрка дыверсантаў — Касцюк ("Бэн"), Баршчэўскi ("Карл"), Кальнiцкi ("Джо")
i Арцюшэўскi ("Фiн") — апусцiлася з борта амерыканскага ваеннага самалёта на парашутах
на тэрыторыю ўсё той жа тагачаснай Маладзечанскай вобласцi. У заданне групы ўваходзiў
збор разведданых аб палiтычным становiшчы БССР i стаўленнi насельнiцтва да савецкай
улады. Неабходна было прыцягнуць для работы на амерыканскую разведку служачых
дзяржаўных устаноў. Разглядалася i магчымасць iх закiду ў Заходнюю Германiю для
выкарыстання ў якасцi iнструктараў разведшкол. Але выканаць гэтыя задачы чацвёрцы
не давялося. Адзiн са знаёмых, на якога выйшлi дыверсанты, аказаўся агентам органаў
дзяржбяспекi. Так "Карл", "Бэн", i "Фiн" былi затрыманы, а "Джо", якi аказаў узброенае
супрацiўленне, забiты. Падчас вобыску i на працягу следства амерыканскiя разведчыкi
"здалi" чатыры парашуты, дзве радыёстанцыi, радыёпрыёмнiк, два партатыўныя фотаапараты,
сем пiсталетаў, тры аўтаматы з патронамi, дзве страляючыя аўтаручкi, тапаграфiчныя
карты, компасы, сродкi тайнапiсу, медыкаменты, яды, 206 тысяч савецкiх рублёў,
4 тысячы злотых, 500 нямецкiх марак... Частка гэтых рэчаў з’яўляецца цяпер экспанатамi
Гiсторыка-дэманстрацыйнага цэнтра КДБ.
PAR
Беларускiя контрразведчыкi затрымалi "чацвёрку" яшчэ да пачатку выканання iмi
свайго задання, а таму "Бэн" i "Фiн" былi далучаны да паспяхова праведзенай радыёгульнi
"Ракета", падчас якой амерыканскiм "гаспадарам" было накiравана звыш сарака дэзiнфармацыйных
радыёграм i атрымана каштоўная iнфармацыя аб складзе i структуры амерыканскай
разведсеткi на тэрыторыi рэспублiкi.
PAR
Што датычыцца Баршчэўскага, то спачатку разглядалася магчымасць выкарыстання
i гэтага персанажа ў аператыўных мэтах. Але дзесьцi праз два гады амерыканскi
агент быў асуджаны на 25 гадоў пазбаўлення волi. Цiмафея накiравалi на лесапавал
у Мардовiю. Турэмнае выпрабаванне доўжылася 22 гады. Тры гады Баршчэўскаму "даравалi"
па ўзросце.
PAR
...Пасля "адсiдкi" Цiмафей Баршчэўскi прыехаў у Гомель, знайшоў работу, ажанiўся,
адзiнага сына назваў у гонар брата, якi загiнуў на вайне. Увесь наступны час ён,
безумоўна, знаходзiўся пад пiльным наглядам савецкай спецслужбы. Аднойчы ён атрымаў
пiсьмо: "Дарагi сябар! Давай сустрэнемся. Мы добра памятаем цябе як дарагога нам
Карла..."...
PAR
Пасля дасканалых разважанняў Камiтэт дзяржбяспекi прыцягнуў Цiмафея Баршчэўскага
да аператыўнай справы, звязанай з дыпламатамi, якiя працавалi ў Маскве. Баршчэўскi
ў патрэбны час прыбыў у Маскву, i аднойчы вечарам накiраваўся на сустрэчу з "незнаёмцам"
— амерыканскiм аташэ Луiсам Томасам. Той наблiзiўся да Цiмафея, спытаў "Вы Карл?",
атрымаў станоўчы адказ i са словамi "Унутры знойдзеце неабходныя iнструкцыi" перадаў
"Карлу" пачак цукерак "Халадок". У гэты момант амерыканскi разведчык i быў затрыманы.
PAR
Ва ўпакоўцы "Халадку" сапраўды была схаваная iнструкцыя з падрабязнымi ўказаннямi
па пошуку тайнiка са шпiёнскiмi матэрыяламi. Супрацоўнiкi пасольства ЗША пацвердзiлi
iмя-прозвiшча затрыманай фiгуры, а выяўлены пасля шпiёнскi кантэйнер ЦРУ закрыў
аперацыю... на нашу карысць. Як вядома, падзеi затрымання супрацоўнiка амерыканскага
пасольства, кадравага разведчыка ЦРУ знайшлi адлюстраванне ў кiнастужцы "ТАСС
упаўнаважаны заявiць"...
PAR
Фота з архiва КДБ:
PAR
Чацвёрка дыверсантаў. Канфіскавана на працягу следства.
Ад хваробаў сiстэмы кровазвароту ў першым паўгоддзi гэтага года памерлi 4694
мiнчанiны, або 53,6 працэнта ад агульнай колькасцi памерлых. Аб гэтым паведамiлi
ў Камiтэце па ахове здароўя Мiнгарвыканкама. У больш чым палове выпадкаў (2653)
да лятальнага зыходу прывяла iшэмiчная хвароба сэрца. На другiм месцы прычын,
па якiх памiраюць жыхары сталiцы, — анкалагiчныя захворваннi — 1684 чалавекi,
або 19,2 працэнта. Тут медыкi канстатуюць рост выпадкаў смерцi ў параўнаннi са
студзенем — чэрвенем мiнулага года: на 4,3 працэнта сярод мiнчан працаздольнага
ўзросту i на 4,5 — сярод пенсiянераў. Трэцi радок займаюць траўмы, атручэннi i
iншыя наступствы ўздзеяння знешнiх прычын.
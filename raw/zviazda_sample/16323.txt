Аб гэтым паведамiў старшыня Дзяржаўнага камiтэта па маёмасцi Георгiй
Кузняцоў на пасяджэннi Прэзiдыума Савета Мiнiстраў Беларусi пад
старшынствам прэм’ер-міністра Сяргея Сідорскага, на якiм разглядалiся пытаннi
ўключэння дзяржмаёмасцi, якая не выкарыстоўваецца, у гаспадарчы
абарот.
PAR
Георгiй Кузняцоў адзначыў, што па вынiках шасцi месяцаў 2008 года
ў Беларусi ўключана ў гаспадарчы абарот 2808 аб’ектаў, у тым лiку
662 аб’екты рэспублiканскай уласнасцi (26,3 працэнта ад плана на год)
i 2146 — камунальнай (34,7 працэнта).
PAR
У студзенi—чэрвенi арганiзавана 198 аўкцыёнаў, на якiх выстаўлена
1330 аб’ектаў. На 93 рэзультатыўных аўкцыёнах прададзена 350 аб’ектаў,
у тым лiку 128 — з пачатковай цаной продажу, роўнай адной базавай велiчынi.
"Ад продажу гэтых 350 аб’ектаў у бюджэт паступiла Br18 млрд", — сказаў
Георгiй Кузняцоў.
PAR
Дзяржаўны камiтэт па маёмасцi Беларусi прапануе павялiчыць падатак
на нерухомую маёмасць у два разы ў выпадках неэфектыўнага выкарыстання
дзяржаўнай маёмасцi.
PAR
Падрыхтаваны праект указа "Аб некаторых пытаннях падаткаабкладання
маёмасцi, якая не выкарыстоўваецца ў гаспадарчай дзейнасцi". "Праект
прадугледжвае павышэнне падатку на нерухомую маёмасць у два разы
ў выпадку неэфектыўнага выкарыстання аб’ектаў. Падатак на зямлю,
занятую гэтымi аб’ектамi, таксама прапануецца павялiчыць у два
разы", — сказаў Георгiй Кузняцоў.
PAR
Паводле яго слоў, праект указа пакуль што не падтрыманы Мiнпрамам, Мiнбудархiтэктуры, Мiнсельгасхарчам i некаторымi iншымi
ведамствамi. У прыватнасцi, Мiнпрамам i Мiнбудархiтэктуры прадстаўлены
фiнансавыя разлiкi па канкрэтных прадпрыемствах, якiя ў выпадку выплаты
павышаных падатковых плацяжоў могуць з прыбытковых ператварыцца ў стратныя.
PAR
Георгiй Кузняцоў прызнаў, што ў праекце прапануюцца "непапулярныя
i вельмi жорсткiя меры", аднак сiтуацыя ў рэспублiцы са значным аб’ёмам
маёмасцi, якая не выкарыстоўваецца, вельмi сур’ёзная, i неабходна
актывiзаваць дзеяннi для яе вырашэння.
PAR
Рэспублiканскiмi органамi кiравання Беларусi ў студзенi—лiпенi
2008 года падрыхтаваны праекты рашэнняў аб продажы 465 аб’ектаў рэспублiканскай
уласнасцi, якiя не выкарыстоўваюцца.
PAR
У Беларусi праведзена ацэнка эфектыўнасцi выкарыстання маёмасцi,
перададзенай у статутныя фонды ААТ з доляй дзяржавы. Высветлiлася,
што не выкарыстоўваецца 930 аб’ектаў нерухомай маёмасцi. У сувязi
з гэтым распрацаваны меры па iх уключэннi ў абарот.
PAR
У 2008 годзе запланаваны продаж 750 такiх аб’ектаў рэспублiканскай
уласнасцi. Паводле слоў Георгiя Кузняцова, пакуль што тэмпы продажу
дзяржмаёмасцi, якая не выкарыстоўваецца, адстаюць ад намечаных.
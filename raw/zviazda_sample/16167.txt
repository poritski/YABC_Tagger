Вядомы лiтаратар, перакладчык, краязнаўца, аўтар гiстарычных кнiг i кнiг для
дзяцей Анатоль Бутэвiч за працу i заслугi перад Праваслаўем i ў сувязi з 60-годдзем
узнагароджаны ордэнам свяцiцеля Кiрылы Тураўскага ІI ступенi, адной з высокiх
узнагарод Беларускай праваслаўнай царквы.
PAR
У няпростыя 90-я гады Анатоль Бутэвiч, займаючы высокiя дзяржаўныя пасады старшынi
дзяржкамiтэта па друку, мiнiстра iнфармацыi, мiнiстра культуры i друку, аказваў
дапамогу Беларускай праваслаўнай царкве ў набыццi кнiг богаслужэбнага прызначэння,
садзейнiчаў адраджэнню духоўнага жыцця краiны, аднаўленню храмаў. Родам з вёскi
Вялiкая Лiпа ў Нясвiжскiм раёне, ён у 2004—2005 гадах арганiзаваў збор ахвяраванняў
на аднаўленне званоў для Свята-Пакроўскай царквы ХVIII стагоддзя, у якой калiсьцi
маленькiм дзiцем быў ахрышчаны, i ў якой на пачатку ХХ стагоддзя быў ахрышчаны
будучы архiепiскап Буэнос-Айраскi Афанасiй (Мартас). Сродкi на адзiн са званоў
Анатоль Бутэвiч ахвяраваў асабiста. Дзякуючы яго намаганням у Вялiкай Лiпе была
адрамантавана i сама званiца, вельмi рэдкага раннехрысцiянскага тыпу. Анатоль
Бутэвiч актыўна ўдзельнiчае ў асветнiцкай дзейнасцi Праваслаўнай царквы, ахвотна
адгукаецца на любыя звароты аб дапамозе ў справе духоўнага адраджэння.
Купацца пасля 2 жнiўня можна. Як жа не акунуцца ў рэчку або возера, калi будзе
спякота? Але многiя адмаўляюць сабе ў гэтым задавальненнi, спасылаючыся на шматвяковую
быццам бы царкоўную забарону: маўляў, нельга купацца пасля дня прарока Iльi, што
адзначаецца 2 жнiўня.
PAR
Па тлумачэннi карэспандэнт агенцтва "Мiнск—Навiны" звярнулася да святара Свята-Духава
кафедральнага сабора Аляксандра Шымбалева. Айцец Аляксандр патлумачыў, што гэта
народная традыцыя звязана толькi з асаблiвасцямi клiмату i не мае пад сабой багаслоўскай
асновы. "Дзень прарока Iльi святкуюць ва ўсiм свеце. Няўжо, скажам, праваслаўныя
грэкi перастаюць са жнiўня плаваць у цёплым моры? Так што купайцеся на здароўе!"
— дадаў суразмоўца.
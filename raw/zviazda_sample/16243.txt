Мы iдзём па сцяжынках, на якiя не вернемся.
Мы iдзём па дзiцячых здзiчэлых лясах...
Павуцiнка ўверсе, павуцiнка ўверсе,
Павуцiнка ў тваiх i маiх валасах.
PAR
Не вам казаць — чым больш iх, гэтых павуцiнак, тым больш у чалавека хвароб. Але
я, здаецца, знайшоў паратунак (апроч лекаў): захварэўшы, заўсёды чытаю нашых беларускiх
пiсьменнiкаў. I тых, што ўжо адышлi ў лепшы свет, i тых, што працуюць цяпер. Пад
рукой заўжды свежы нумар газеты "Звязда" — з "Простаю моваю", з "Простымi рэчамi",
з роздумамi Адама Глобуса i "Дзённiкам бландзiнкi". Чытаючы iх, час ад часу сустракаю
да болю мiлыя родныя слоўцы, напаўзабытыя выразы i ў памяцi мiжволi абуджаюцца
пранiзлiвыя, шчымлiвыя ўспамiны, мяняецца настрой, iдзе магутная энергетычная
падтрымка.
PAR
Не ўтаю, былi ў жыццi два выпадкi, калi ад газеты я адмаўляўся — па ўважлiвай
прычыне. У першы — жонцы рабiлi аперацыю на зрок, мы з ёй амаль два месяцы жылi
ў Мiнску i "Звязду" я шторанак шукаў у шапiках (што, дарэчы, досыць складана!).
У другi — збянтэжыў адзiн з дадаткаў.
PAR
Але i тады я хадзiў у бiблiятэку, каб праглядаць падшыўку, каб чытаць тых, каго
трэба чытаць. Таму сёння, напярэдаднi 91 гадавiны з дня выхаду першага нумара,
хачу шчыра павiншаваць газету i пажадаць ёй галоўнага: не губляць свой твар, заставацца
салiднай i рэспектабельнай. У такой заўсёды будуць падпiсчыкi! А будзе жыць газета
— будзе жыць мова. I ўсiм, хто любiць яе, будзе несцi сваё цяпло i святло, а значыць
здароўе.
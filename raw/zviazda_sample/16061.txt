SUBTITLE Амерыканскi атамны авiяносец згарэў з-за цыгарэты ENDSUBTITLE

Прычынай пажару на атамным авiяносцы ВМС ЗША "Джордж Вашынгтон" стала незатушаная
цыгарэта.
PAR
У афiцыйным паведамленнi ВМС ЗША, у прыватнасцi, гаворыцца, што ўзгаранне ўзнiкла
па прычыне курэння ў неналежным месцы побач з лёгкаўзгаральнымi вадкасцямi. У
сувязi з iнцыдэнтам камандзiр авiяносца i яго старпам былi вызваленыя ад выканання
сваiх абавязкаў.
PAR
Нагадаем, узгаранне на атамным авiяносцы адбылося ранiцай 22 мая. У вынiку пажару
адзiн вайсковец атрымаў апёкi, i яшчэ 23 былi шпiталiзаваныя з цеплавым шокам.
Матэрыяльны ўрон ад пажару склаў 70 мiльёнаў долараў.

SUBTITLE Кiеўскае метро могуць спынiць з-за дрэннага фiнансавання ENDSUBTITLE

Праца кiеўскага метро можа быць прыпыненая па прычыне недастатковага фiнансавання.
PAR
Як заявiў начальнiк КП "Кiеўскi метрапалiтэн" Пётр Мiрошнiкаў, у выпадку, калi
тарыфы на праезд у метро не будуць павялiчаныя, прадпрыемства не зможа функцыянаваць...

SUBTITLE Гаага паспяшаецца асудзiць Караджыча ENDSUBTITLE

Экс-прэзiдэнт Рэспублiкi Сербскай Радаван Караджыч упершыню паўстаў перад суддзямi
Мiжнароднага трыбунала для былой Югаславii (МТБЮ) у чацвер у 18.00. Як адзначаюць
СМІ, МТБЮ давядзецца паспяшацца: калi прысуд не будзе вынесены да 2010 года, справу
пера-дадуць у Сербiю, i тады вынiк працэсу будзе непрадказальным.
PAR
Абвiнавачванне былому лiдару баснiйскiх сербаў афiцыйна прад’явiць галандскi
суддзя Алфонс Ары. Калi Караджыч адразу прызнае сваю вiну, суддзям застанецца
вызначыць для яго меру пакарання. У выпадку непрызнання Караджычам вiны хоць бы
па адным з 11 пунктаў вылучанага супраць яго трыбуналам у 1995-м i дапоўненага
ў 2000 годзе абвiнаваўчага заключэння, над былым лiдарам баснiйскiх сербаў адбудзецца
судовы працэс, якi абяцае стаць вельмi складаным i даволi доўгiм.

SUBTITLE Першы допiнг-скандал: 5 расiйскiх лёгкаатлетак не паедуць у Пекiн ENDSUBTITLE

Пры гэтым усе яны лiчылiся рэальнымi прэтэндэнткамi на алiмпiйскiя медалi.
PAR
Мiжнародная асацыяцыя лёгкаатлетычных федэрацый (IААF) часова адхiлiла 5 расiйскiх
лёгкаатлетак ад удзелу ў спаборнiцтвах пад эгiдай IААF, паведамiў у чацвер прэзiдэнт
Усерасiйскай федэрацыi лёгкай атлетыкi Валянцiн Балахнiчаў. Падставай для гэтага
стала неадпаведнасць iх ДНК допiнг-пробам, узятым у расiянак у красавiку-маi мiнулага
года. Такiм чынам, адразу пяць расiянак не змогуць выступiць на пекiнскай Алiмпiядзе:
рэкардсменка свету Алена Собалева, якая павiнна была бегчы ў Пекiне дыстанцыi
800 i 1500 метраў; чэмпiёнка Еўропы па кiданнi дыска Дар’я Пiшчальнiкава; малатабойка
Гульфiя Ханафеева; двухразовая чэмпiёнка свету ў бегу на 1500 метраў Таццяна Тамашова
i бягуння на 800 метраў Юлiя Фаменка.
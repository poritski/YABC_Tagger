1. Пашыраецца прынцып перадачы акання ў словах iншамоўнага паходжання. Прапануецца,
напрыклад, пiсаць адажыа, трыа, сальфеджыа i пад. (паводле дзеючых "Правiлаў"
пiшацца адажыо, трыо).
PAR
2. У словах iншамоўнага паходжання, акрамя iмёнаў уласных, канцавыя элементы
-эр, -эль у адпаведнасцi з прынцыпам акання прапанавана перадаваць як -ар, -аль:
прынтар, камп’ютар, (паводле дзеючых "Правiлаў" пiшацца прынтэр, камп’ютэр).
PAR
3. Паводле агульнага правiла перадачы на пiсьме якання ў першым пераднацiскным
складзе прапанавана пiсаць словы дзявяты, дзясяты, сямнаццаць, васямнаццаць (паводле
дзеючых "Правiлаў" пiшацца дзевяты, дзесяты, семнаццаць, васемнаццаць).
PAR
4. У адпаведнасцi з сучаснай моўнай практыкай уносяцца змяненнi ў напiсанне складанаскарочаных
слоў. Прапануецца пiсаць прафкам, гаркам, абкам, селькар, газпрам i г.д. (паводле
дзеючых "Правiлаў" пiшацца прафком, гарком, абком, селькор, газпром).
PAR
5. Унiфiкуецца напiсанне прыметнiкаў на -ск(i), утвораных ад уласных назваў.
Прапануецца пiсаць чаньчунскi, цяньшанскi як i любанскi, астраханскi (паводле
дзеючых "Правiлаў" пiшацца любанскi, астраханскi, але чаньчуньскi, цяньшаньскi).
PAR
6. Пашыраецца напiсанне "ў" (у нескладовага) у словах iншамоўнага паходжання.
Прапанавана пiсаць для ўнiверсiтэта, пасля ўнiкальнай аперацыi i г.д. (паводле
дзеючых "Правiлаў" пiшацца для унiверсiтэта, пасля унiкальнай аперацыi).
PAR
7. Спрошчаны правiлы пераносу слоў.
PAR
8. У адпаведнасцi з рэалiямi ўпарадкавана напiсанне вялiкай i малой лiтар у назвах
органаў улады, арганiзацый, прадпрыемстваў, устаноў, а таксама ў назвах асобаў
па пасадах, званнях, тытулах i г.д. (напрыклад, Савет Мiнiстраў Рэспублiкi Беларусь,
Прэзiдэнт Рэспублiкi Беларусь, Прэм’ер-мiнiстр Рэспублiкi Беларусь, Мiтрапалiт
Мiнскi i Слуцкi, Патрыяршы Экзарх усяе Беларусi i г.д.).
PAR
9. Уведзены новы параграф "Вялiкая i малая лiтары ў назвах асобаў, звязаных з
рэлiгiямi, назвах мiфалагiчных i казачных герояў". Напрыклад: "З вялiкай лiтары
пiшуцца асабовыя назвы вышэйшых божастваў (бостваў) у рэлiгiйных культах, а таксама
ўсе словы ў спалучэннях, якiя змяшчаюць гэтыя назвы: Бог, Яхве, Усявышнi, Уладыка
Нябесны..."
PAR
10. У пачатку i ў сярэдзiне слоў гукавое спалучэнне [й] + галосны перадаецца
ётаванымi галоснымi, як i ў словах уласнабеларускiх: ёркшырскi, маёр, маярат,
маянэз, раён, Ёжэф, Нью-Ёрк.
PAR
11. Са зводу правiлаў выключаны раздзелы "Галосныя ў некаторых ненацiскных канчатках
назоўнiкаў", "Галосныя ў некаторых канчатках прыметнiкаў i займеннiкаў", "Галосныя
ў некаторых канчатках лiчэбнiкаў", "Галосныя ў ненацiскных асабовых канчатках
дзеясловаў". Палажэннi гэтых раздзелаў датычацца не правапiсу, а словазмянення
i знаходзяць сваё адлюстраванне ў граматыках беларускай мовы.
PAR
12. Уведзены новы раздзел "Правапiс некаторых марфем", у якiм у сiстэмным выглядзе
сабраны звесткi пра правапiс прыставак, суфiксаў. У "Правiлах" 1959 года гэтыя
звесткi змяшчалiся ў параграфах аб правапiсе часцiн мовы i былi раскiданы па ўсiм
зводзе правiлаў.
PAR
13. Рэгламентавана ўжыванне суфiксаў -ава- (-ява-) i -iрава- (-ырава-). Напрыклад, лiквiдаваць, а не лiквiдзiраваць, аклiматызаваць,
а не аклiмацiзiраваць, але камандзiраваць, а не камандаваць, будзiраваць, а не
будаваць i г.д.
PAR
14. У новай рэдакцыi лiквiдаваны спасылкi на iншыя параграфы i раздзелы, якiх
у "Правiлах" 1959 г. налiчвалася каля 40.
PAR
15. У адпаведнасцi з сучасным узроўнем лiнгвiстычнай навукi ўдакладнены фармулёўкi
правiлаў.
PAR
16. Правiлы па-новаму згрупаваны, што робiць iх больш зручнымi для карыстання
i засваення.
PAR
17. Абноўлены i актуалiзаваны iлюстрацыйны матэрыял.
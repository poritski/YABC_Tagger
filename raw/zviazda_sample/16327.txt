У Мiнску поўная экiпiроўка першакласнiка абыдзецца бацькам у суму
ад Br275 тыс. да Br635 тыс. Аб гэтым паведамiлi ў Галоўным упраўленнi
спажывецкага рынку Мiнгарвыканкама.
PAR
Паводле iнфармацыi спецыялiстаў, крыху даражэй будзе каштаваць
бацькам сабраць дзяцей — вучняў малодшых класаў — ад Br347 тыс. да Br725
тыс. А на падрыхтоўку старшакласнiкаў да школы неабходна будзе затрацiць
ад Br388 тыс. да Br858 тыс.
PAR
Ва ўпраўленнi спажывецкага рынку Мiнгарвыканкама адзначылi, што
да 10 верасня вопратку, абутак, вучнёўскую галантарэю, канцылярскiя
i папярова-чыставыя тавары можна набыць на расшыраным продажы ў
40 магазiнах горада.
PAR
Пакупнiкам прапанавана на выбар больш як 200 мадэляў адзення для дзяўчатак
— камплекты i сарафаны (звыш 80 вiдаў па цане ад Br22 тыс. да Br190 тыс.);
блузкi (больш як 50 мадэляў ад Br21 тыс. да Br60 тыс.); штаны i спаднiцы
(60 мадэляў па цане ад Br19 тыс. да Br60 тыс.), пiнжакi i камiзэлькi (15
мадэляў ад Br40 тыс. да Br70 тыс.). Шырока прадстаўлены вырабы для хлопчыкаў.
Гэта больш як 70 мадэляў касцюмаў i камплектаў (па цане ад Br47 тыс. да
Br200 тыс.), да 40 мадэляў штаноў (ад Br18 тыс. да Br60 тыс.), да 60 мадэляў
кашуль (ад Br10 тыс. да Br36 тыс.).
PAR
"Прадстаўлены асартымент адзення для хлопчыкаў i дзяўчатак, а гэта
ў сярэднiм па 15 мадэляў у кожным памеры, дазваляе зрабiць выбар зыходзячы
з матэрыяльных магчымасцяў бацькоў", — падкрэслiлi ва ўпраўленнi
спажывецкага рынку Мiнгарвыканкама.
SUBTITLE 10-гадоваму матадору не даюць выступаць у Францыi ENDSUBTITLE

Улады горада Арль на поўднi Францыi забаранiлi выступаць 10-гадоваму матадору,
якi стаў зоркай карыды ў Мексiцы. Мiшэль Пенiчэ, якi атрымаў мянушку "Мiчэлiта",
выступае на рынгу з шасцi гадоў i за гэты час забiў 60 маладых быкоў.
PAR
У Францыi ён павiнен быў прыняць удзел у разнавiднасцi карыды, у якой быка не
забiваюць у канцы. У якасцi афiцыйнай прычыны адмены выступлення былi названыя
меркаваннi бяспекi. Прадстаўнiкi арганiзацыi, якая выступае супраць правядзеннi
карыды, раскрытыкавалi ўдзел дзiцяцi ў падобных забавах.

SUBTITLE Абхазiя гатовая адкрыць другi фронт ENDSUBTITLE

У Сухумi не выключаюць магчымасцi адкрыцця другога фронту супраць Грузii ў выпадку
пачатку вайны ў Паўднёвай Асецii — такi вынiк пасяджэння Савета бяспекi Абхазii,
на якiм абмяркоўвалiся меры дапамогi Паўднёвай Асецii, становiшча ў якой абвастрылася
напрыканцы мiнулага тыдня. Памiж непрызнанымi рэспублiкамi заключаны дагавор,
якi не толькi прадугледжвае ўзаемную ваенную дапамогу, але дазваляе звярнуцца
па яе да трэцяга боку, напрыклад, да Расii.

SUBTITLE Лужкоў паставiць у Маскве вялiкi помнiк загiнулым журналiстам ENDSUBTITLE

У хуткiм часе ў Маскве, у парку Арцёма Баравiка ў Мар’iне, з’явiцца помнiк загiнулым
журналiстам. Аб гэтым заявiў на пасяджэннi ўрада сталiцы мэр Масквы Юрый Лужкоў.
PAR
Лужкоў нагадаў, што ў парку ўжо стаiць памятная стэла. "Я думаю, што там можна
будзе паставiць i вялiкi помнiк, — дадаў ён. — Імёны Арцёма Баравiка, Ганны Палiткоўскай,
Дзмiтрыя Холадава i iншых журналiстаў павiнны быць у памяцi людзей".

SUBTITLE Бура ў Польшчы: дрэвам забiла дзяўчыну ENDSUBTITLE

Адзiн чалавек загiнуў, чацвёра параненыя, двое знiклi без вестак у вынiку буры,
якая пранеслася над Польшчай.
PAR
У Легiёнаве на аўтамабiль, у якiм знаходзiлася 15-гадовая дзяўчына, звалiлася
дрэва. Пацярпелая была дастаўленая ў шпiталь, аднак урачы выратаваць яе не змаглi.
У Варшаве iншае дрэва таксама звалiлася на машыну. Параненыя жанчына i дзiця.
Яшчэ два чалавекi атрымалi раненнi з-за буйства стыхii ў Сiлезii.
PAR
На рацэ Сан бура перакулiла лодку, у якой знаходзiлiся двое маладых людзей. На
месцы здарэння ўчора праводзiлася выратавальна-пошукавая аперацыя. Пакуль маладыя
людзi лiчацца знiклымi без вестак.

SUBTITLE Жанчыны-палiцэйскiя ў Германii атрымаюць "спецбюстгальтары" ENDSUBTITLE

Усе палiцэйскiя Германii жаночага полу ў дадатак да стандартнай экiпiроўкi атрымаюць
бюстгальтары, якiя дапамагаюць не пацярпець ад стрэлаў, паведамляе Bild.
PAR
На працягу двух месяцаў у абстаноўцы строгай сакрэтнасцi праводзiлiся выпрабаваннi
бюстгальтара, i зараз ён гатовы да масавага выкарыстання. "Яны могуць выратаваць
жыццё", — кажа 34-гадовая Кармэн Кiбат, афiцэр палiцыi Гамбурга. Менавiта яна арганiзавала па
ўсёй краiне акцыю "спецбюстгальтар". Гэты адмысловы прадмет туалета атрымае кожная
з трох тысяч жанчын-палiцэйскiх, якiя ўдзельнiчаюць у затрыманнях злачынцаў, суправаджаюць
дэманстрацыi, ахоўваюць дзяржаўную мяжу або абараняюць насельнiцтва ад тэрактаў.
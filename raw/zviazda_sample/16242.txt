Чалавек, якога органы ўнутраных спраў лiчаць важным сведкам у крымiнальнай справе
аб выбуху 4 лiпеня, адгукнуўся на заклiк праваахоўных органаў i сам звярнуўся
ў мiлiцыю. Аб гэтым БЕЛТА паведамiў начальнiк аддзела iнфармацыi i грамадскiх
сувязяў ГУУС Мiнгарвыканкама Аляксандр Ластоўскi.
PAR
Ён нагадаў, што праваахоўныя органы актыўна вышуквалi мужчыну, якi, на думку
следства, мог мець каштоўную iнфармацыю ў рамках расследавання крымiнальнай справы
па факту выбуху ў ноч з 3 на 4 лiпеня ў час правядзення святочнага канцэрта ў
цэнтры Мiнска. Яго фатаграфiя была змешчана ў СМІ, а ў мiнулыя выхадныя ў грамадскiх
месцах сталiцы i iншых гарадоў краiны з’явiлася iнфармацыя з просьбай паведамiць
пра сябе ў органы ўнутраных спраў. Аляксандр Ластоўскi дадаў таксама, што праваахоўныя
органы значна рушылi наперад у расследаваннi крымiнальнай справы аб выбуху 4 лiпеня.
Удалося сабраць пэўныя рэчавыя доказы, якiя садзейнiчаюць раскрыццю гэтага злачынства
ў блiжэйшай будучынi.
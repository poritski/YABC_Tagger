SUBTITLE 2. Зона спатыкнення ENDSUBTITLE

Папруга:
PAR
Гiстарычныя аб’екты цэнтра Мiнска ўнесены ў Дзяржаўны спiс гiсторыка-культурнай
спадчыны. Перад планаваннем любой горадабудаўнiчай актыўнасцi на тэрыторыi помнiка
павiнны быць зацверджаны адпаведныя ахоўныя зоны — як Гiстарычнага цэнтра, так
i яго асобных аб’ектаў. Што такое "ахоўная зона", у савецкiм заканадаўстве было
прапiсана ад "а" да "я". У расiйскiм заканадаўстве ўсё гэта ёсць i дагэтуль. Тая
самая распрацоўшчыца праекта Дэталёвага плана з 2000 па 2001 год падрыхтавала
комплексны праект ахоўных зонаў Мiнска. Нягледзячы на тое, што гэты праект быў
разгледжаны i ўхвалены, ён так i не быў зацверджаны Мiнгарвыканкамам...Чаму?
PAR
Бубноўскi:
PAR
Саюзная iнструкцыя пра ахоўныя зоны — гэта прыкладна старонак пяць
дэкларатыўнага тэксту. Беларускае заканадаўства намнога больш канкрэтнае. Пры
гэтым страт па сутнасцi не дапушчана.
PAR
Астаповiч:
PAR
Само разуменне ахоўных зонаў у нас трактуецца адвольна. Па гiсторыка-культурнай
каштоўнасцi "Гiстарычны цэнтр Мiнска" ахоўных зонаў няма, няма iх i па асобных
аб’ектах на гэтай тэрыторыi. Адпаведна, усе вiды прац, што там праводзяцца — незаконныя.
У пацвярджэнне сваiх слоў буду спасылацца на Закон "Аб ахове гiсторыка-культурнай
спадчыны Рэспублiкi Беларусь" ад 09 студзеня 2006 года: "Рэжымамi ўтрымання i
выкарыстання зонаў аховы нерухомых матэрыяльных гiсторыка-культурных каштоўнасцяў
прадугледжваюцца абмежаванне або поўная забарона дзейнасцi, якая стварае пагрозу
захаванню нерухомых матэрыяльных гiсторыка-культурных каштоўнасцяў (iх навакольнаму
асяроддзю) i ўмовам iх утрымання i выкарыстання".
PAR
Папруга:
PAR
Комплексныя навуковыя даследаваннi, навуковая фiксацыя захаванага i
наступны зацверджаны праект ахоўных зонаў — гэта першае, з чаго пачынаецца нават
думка ў накiрунку якога б там нi было аднаўлення. Закон аб ахове гiсторыка-культурнай
спадчыны прапiсвае, што нават у дачыненнi да ахоўных зонаў не можа весцiся новага
будаўнiцтва — мы ж праводзiм новыя аб’екты на тэрыторыi самiх помнiкаў. Што такое
пасля гэтага "ахоўная зона" цi тэрыторыя рэгулюемай забудовы? Кожны з помнiкаў
патрабуе выканання поўнай працэдуры пры вядзеннi горадабудаўнiчай дзейнасцi: правядзення
комплексных навуковых даследаванняў, зацверджання ахоўных зонаў, падрыхтоўкi гiстарычнага
апорнага плана як асновы для далейшых работ. Дзе ўсё гэта? А мы ўжо капаем, вывозiм
культурны пласт, будуем. Нават без належнага вывучэння i неабходнай фiксацыi.
Нарматыўна-прававая база карэктуецца пад патрэбы аб’ектаў, якiя знаходзяцца ў
стадыi зацверджання.
PAR
Што ахоўвае дзяржаўны спiс? Чатыры катэгорыi паняццяў: гiстарычная планiровачная
структура, будынкi i збудаваннi, ландшафт i культурны пласт. Пытання, у якiм аб’ёме
ў нашым сённяшнiм гiстарычным цэнтры аднаўляюць адно, другое цi трэцяе, нiхто
з удзельнiкаў працэсу нават сабе не ставiць.
PAR
Жых:
PAR
Вы кажаце, што няма ахоўных зонаў — а я кажу, што яны ёсць. Яны прапiсаны
i ў дэталёвым плане i ў ахоўных абавязках кожнага помнiка, тэрыторыi. Не ў нашых
iнтарэсах i не ў iнтарэсах горада прычыняць страты. Метадалагiчныя асновы выконваюцца.
Спачатку робiцца комплекснае навуковае даследаванне з прадстаўленнем гiстарычнай
даведкi па кожным з аб’ектаў, пры неабходнасцi iдзе археалагiчны вышук, вырашаецца,
у што можна будынак ператварыць сёння i толькi пасля гэтага робiцца заданне на
распрацоўку праектна-каштарыснай дакументацыi. Вы маеце рацыю, што праект дэталёвага
плана ў межах гiстарычнага цэнтра нельга было рабiць толькi па вядомых тэрыторыях.
У нас ёсць паняцце страчаных забудоў, па якiх немагчыма было ў свой час прыняць
адназначныя рашэннi, неабходна было правесцi больш грунтоўнае даследаванне, i
цяпер вядзецца распрацоўка праектаў рэгенерацыi забудоў. Гэта датычыцца страчаных
забудоў у Ракаўскiм i ў Лаўскiм прадмесцях, у Верхнiм горадзе, на Замчышчы. Па вулiцы Гандлёвай мы скончылi этап археалагiчных вышукаў i зараз вядзём
будаўнiцтва магiстральных iнжынерных сетак. Навуковае аўтарскае i археалагiчнае
суправаджэнне вядзецца па кожным аб’екце. Але i пры гэтым бываюць сюрпрызы, як,
напрыклад, здарылася ў адным з будынкаў па Камсамольскай, дзе адкрыўся фрагмент
фрэскавага жывапiсу, якi зараз будзе аднаўляцца. І нi цяперашнiя метадалогii,
нi ўзровень нашых даследаванняў не выявiлi спачатку ўсе асаблiвасцi гэтага помнiка.
Але для гэтага i ёсць абгрунтаванае кiраўнiцтва працамi, каб аператыўна прымаць
рашэннi ў працэсе рэстаўрацыi. А калi ўзнiкаюць пытаннi наконт вывезенага грунту
з будынкаў вулiцы Рэвалюцыйнай, то кожны фрагмент, знойдзены ў працэсе археалагiчных
абследаванняў, падлягае абмерам, фотафiксацыi i справаздачы.
PAR
Папруга:
PAR
Калi б рабiліся комплексныя навуковыя даследаваннi, то, безумоўна, быў
бы знойдзены той цалкам распiсаны сценавым роспiсам пакой, у якiм, дарэчы, рабiўся
Праект дэталёвага плана. Хто адкрыў тую фрэску? Рабочыя, якiя бiлi электрычную
штрабу. Дык гэта яшчэ не самы горшы прыклад — гэты помнiк знеслi толькi больш
чым напалову, мiж iншым, разам з найдаўжэйшай з распiсаных сцен. А што адбылося
з Рэвалюцыйнай, 17? Шмат гадоў помнiк рамантаваўся, а пасля таго, як быў накрыты
разабраны дах i ўмантаваная новая сталярка, быў знiшчаны дашчэнту. Там жа на рагу
раней стаяла мураваная гiстарычная камянiца. Цi ёсць абмер яе падмуркаў, на месцы
якiх ужо адлiты бетонны пяцiметровай глыбiнi катлаван? А калi казаць пра Гандлёвую,
то археолагi там i не працавалi — iх пусцiлi "ў двары" ўжо пасля таго, як праклалi
калектар.
PAR
Жых:
PAR
У нас ёсць нарматыўныя тэрмiны, згодна з якiмi калектар будзе пракладзены.
А ёсць i шматлiкiя вынiкi даследаванняў вулiцы Гандлёвай — археалагiчныя знаходкi.
Найбольш цiкавыя з iх — цэгла з падмуркаў, якая некалi была вывезеная з прадмесцяў
Варшавы, шкло, посуд, ганчарныя вырабы, некаторыя элементы збруi, манеты. Цi вось,
напрыклад, комплекс будынкаў па вулiцы Кiрылы i Мяфодзiя, 6-8, цiкавы квартал
у Верхнiм горадзе, якi стварае чатыры вулачкi. Будынкi за сваю гiсторыю перажылi
4 пажары, у царскi час — дзве вялiкiя рэканструкцыi. I падчас другога этапа археалагiчных
даследаванняў тут прыходзiлася капаць на глыбiню 2,5-3 метры. Нiхто i не спадзяваўся,
што на гэтым невялiчкiм пятачку гiстарычнай зямлi мы з дапамогай супрацоўнiкаў
Iнстытута гiсторыi Акадэмii навук выявiм цiкавыя сведчаннi старажытнасцi частачкi
горада, якi складаўся з Верхняга i Нiжняга горада, Замчышча ў ХII стагоддзi. А
што датычыцца страчанага будынка на рагу вулiц Рэвалюцыйная i Гарадскi Вал, то
абмер гэтай забудовы зроблены, i помнiк будзе адноўлены.
Такая сiстэма да канца года пачне працаваць ва ўсiх рэгiёнах рэспублiкi, паведамiла
карэспандэнту БЕЛТА намеснiк начальнiка ўпраўлення арганiзацыi медыцынскай дапамогi
Мiнiстэрства аховы здароўя Беларусi Людмiла Жылевiч.
PAR
Паводле яе слоў, у працэсе ўкаранення новай сiстэмы хуткая медыцынская дапамога
стане выязджаць па выклiку ў экстранных выпадках на працягу 15 мiнут — прычынай
можа стаць ДТЗ, траўмы, атручэннi, роды i раптоўныя захворваннi, якiя пагражаюць
жыццю чалавека (знаходжанне хворага ў непрытомным стане, сутаргi або крывацёк)
i ў некаторых iншых выпадках. Служба неадкладнай дапамогi будзе працаваць пры
палiклiнiках i выязджаць па выклiку на працягу гадзiны ў тых выпадках, калi хворы
можа крыху пачакаць. "У структуры выезду хуткай дапамогi за першы квартал гэтага
года 63 працэнты выклiкаў у Мiнску трапляюць пад катэгорыю неадкладных", — адзначыла
Людмiла Жылевiч. Часта матывацыяй выклiку хуткай дапамогi з’яўляецца алергiя,
галаўны боль, боль у спiне, жываце, сэрцы або сiмптом пад назвай "мне дрэнна".
Пацыент мае права звярнуцца па дапамогу, выклiкаць хуткую. Раздзяленне службы
зусiм не азначае, што яму адмовяць у выездзе. Проста служба аказання неадкладнай
дапамогi (тая ж хуткая дапамога, новая сiстэма не прадугледжвае з’яўлення новых
штатных адзiнак) прыедзе крыху пазней. На пытанне аб нумарах, па якiх цяпер можна
будзе выклiкаць хуткую i неадкладную дапамогу, намеснiк начальнiка ўпраўлення
адказала, што пакуль нумар застанецца адзiн i той жа для абедзвюх службаў. Вырашаць,
якую брыгаду накiраваць па выклiку, будзе дзяжурны фельчар.
Аб прычынах дарожна-транспартных здарэнняў (далей — ДТЗ) i шляхах змяншэння iх
колькасцi расказаў начальнiк ДАI МУС Беларусi.
PAR
"Мiнус 100" — менавiта столькi чалавек, як мiнiмум, ДАI плануе штогод выкрэслiваць
з чорнага спiсу ахвяраў ДТЗ. У мiнулым годзе, аб’яўленым годам бяспекi руху, работнiкi
мiлiцыi дасягнулi жаданага вынiку — колькасць ахвяраў зменшылася на 214 чалавек.
Але, на жаль, колькасць здарэнняў, падчас якiх людзi гiнуць, атрымлiваюць розныя
траўмы i ў вынiку застаюцца iнвалiдамi, усё роўна застаецца вялiкай.

SUBTITLE Трэба пачынаць з сябе ENDSUBTITLE

— Часта знаёмыя скардзяцца на нiзкую культуру людзей у агульнадаступных грамадскiх
месцах. Якая сiтуацыя на сёння з культурай на беларускiх дарогах?
PAR
— Зараз высокiя тэмпы аўтамабiлiзацыi. У сярэднiм па краiне ў разлiку на 1000
жыхароў прыходзiцца 275 адзiнак транспарту. Таму можна сказаць, што дарога з кожным
годам становiцца ўсё больш i больш агульнадаступнай. I нiзкая культура тут не
ў навiнку. Аб гэтым сведчыць, у першую чаргу, тое, што на кожным пятым ДТЗ з цяжкiмi
наступствамi вадзiцелi не карыстаюцца рамянямi бяспекi цi моташлемамi. Не кажучы
ўжо аб п’яных кiроўцах, перавышэннi хуткасцi, парушэннi правiлаў праезду скрыжаванняў
i пешаходных пераходаў...
PAR
Акрамя таго, самi пешаходы таксама часта iгнаруюць патрабаваннi правiлаў дарожнага
руху (далей — ПДР). I што самае непрыемнае: у 90 працэнтах выпадкаў, як вадзiцелi,
так i пешаходы парушаюць правiлы свядома.
PAR
— У новых ПДР рэгламентуецца абавязковая наяўнасць у пешахода пры яго з’яўленнi
ў зоне праезнай часткi святлоадбiвальнага элемента...
PAR
— ...Гэта датычыцца таксама веласiпедыстаў i ролераў. Цяпер ДАI займаецца перакананнем
грамадзян у неабходнасцi iх выкарыстання. "Флiкерная кампанiя" пачала набiраць
абароты летась. Святлоадбiвальныя элементы сталi неад’емнымi аксесуарамi гардэроба
як гараджан, так i вяскоўцаў. Але, тым не менш, яшчэ вельмi шмат пешаходаў (веласiпедыстаў)
грэбуюць сродкамi пасiўнай абароны на дарогах у цёмны час сутак, аб чым сведчыць
чарговае ДТЗ (у ноч з 27 на 28 лiпеня на трасе М1 на тэрыторыi Мiнскай вобласцi
быў збiты насмерць пешаход, якi iшоў па дарозе без флiкера). Ведаеце, кожны чалавек
па-рознаму ставiцца да флiкераў. Адны носяць iх, таму што баяцца штрафу. Iншыя,
таму што прызвычаiлiся жыць па прынцыпе "сцеражонага Бог сцеражэ". Астатнiя, на
жаль, пачынаюць разумець значнасць патрабаванняў мiлiцыянераў толькi тады, калi
яго цi родных напаткае бяда.
PAR
Згадзiцеся, цяжка ўявiць сёння чалавека, якi зранку не памыўся цi не пачысцiў
зубы. Я лiчу, што наяўнасць флiкера ў цёмны час сутак таксама павiнна стаць нормай
для кожнага. Скептыкам жа хочацца сказаць, што мэта мiлiцыi не караць чалавека,
а гарантаваць яму бяспеку на дарозе.
PAR
Я не магу заклiкаць усiх рабiць тое, у што сам не веру. Я, як i большасць супрацоўнiкаў
мiлiцыi, з’яўляюся i вадзiцелем, i пешаходам. Таму, калi саджуся за руль, першае,
што раблю — прышпiльваюся, флiкер таксама заўсёды са мной (паказвае партфель).

SUBTITLE Што за вадзiцель без iмгненнай рэакцыi? ENDSUBTITLE

— Як вядома, сёлета падняўся кошт навучання ў аўташколах. Цi можна сказаць, што гэта паўплывала на змяншэнне
аварыйных сiтуацый на дарогах?
PAR
— Рабiць нейкiя вынiкi яшчэ рана. Магу сцвярджаць толькi тое, што пакуль што
ўзровень прафесiйнай падрыхтоўкi вадзiцеляў не такi высокi, як хацелася б. Мае
словы пацвярджае статыстыка за мiнулы год: большая частка ўсiх зарэгiстраваных
аварый здзейснена па вiне вадзiцеляў са стажам да аднаго года (326 здарэнняў)
i год (415 здарэнняў).
PAR
— Як вядома, змены закранулi не толькi кашалёк кожнага патэнцыяльнага вадзiцеля...
PAR
— Так, сапраўды, з 1 лiпеня пачалi дзейнiчаць змяненнi ў праграмах па падрыхтоўцы
вадзiцеляў. Так, у тэарэтычным курсе колькасць гадзiн па ўстройстве i эксплуатацыi
аўтамабiля зменшылася, затое павялiчылася колькасць гадзiн на засваенне бяспекi
руху. У тэарэтычным курсе знiклi такiя элементы, як "слiзкае пакрыццё" i "буксiроўка"
i павялiчылася за гэты кошт колькасць гадзiн на тэму "Удасканаленне навыкаў кiравання
аўтамабiлем у гарадскiх умовах". Я лiчу, што iнструктары павiнны звярнуць увагу
на псiхалагiчную падрыхтоўку сваiх вучняў, таму што на дарозе здараецца шмат непрадказальных
сiтуацый, якiя патрабуюць iмгненнай рэакцыi вадзiцеля.

SUBTITLE "Увага! Кантроль ДАI з вiдэафiксацыяй" ENDSUBTITLE

— Таблiчкi з такiм надпiсам не даюць вадзiцелям расслабляцца ў час дарожнага
руху...
PAR
— Так, вялiкiя спадзяваннi мiлiцыянеры ўскладаюць на шырокае ўкараненне ў практыку
сучасных сiстэм вiдэаназiрання i фотафiксацыi. Напрыклад, у Мiнску для назiрання
за дарожнай абстаноўкай выкарыстоўваецца сiстэма вiдэаназiрання з вывадам выявы
на манiторы аператыўнай дзяжурнай службы. Гэта дазваляе ў кругласутачным рэжыме
кантраляваць транспартныя патокi i ў час лiквiдаваць заторы, асаблiва ў днi масавага
выезду насельнiцтва з горада. Вiдэаназiранне дапамагае i пры разборы ДТЗ. Цяпер
актыўна ўкараняюцца прыборы фотавiдэафiксацыi, якiя рэгiструюць парушэннi, дапушчаныя
вадзiцелямi. Безумоўна, абсталяванне гэта вельмi дарагое, але жыццё чалавека не
вымяраецца грашыма.

SUBTITLE Прыдарожны сэрвiс праз кожныя 30—40 кiламетраў ENDSUBTITLE

— Для таго, каб быць уважлiвым на дарозе, вадзiцель павiнен праз кожныя 8-9 гадзiн
руху рабiць прыпынкi для адпачынку. Але, як у Беларусi, так i у Расii адчуваецца
недахоп пунктаў прыдарожнага сэрвiсу...
PAR
— Днямi мы разам з начальнiкам ДАI Расii выступiлi з iнiцыятывай аб выдзяленнi
дадатковых сродкаў з бюджэту Саюзнай дзяржавы на забеспячэнне бяспекi дарожнага
руху на дарогах Беларусi i Расii. Частка гэтых сродкаў якраз i пойдзе на абсталяванне
i ўзвядзенне новых пунктаў адпачынку для вадзiцеляў. У iдэале трэба, каб праз
кожныя 30—40 кiламетраў было месца для адпачынку, дзе б кожны мог прыняць душ,
перакусiць... I тут гаворка не iдзе толькi пра грузавыя машыны. Калi прыдарожны
сэрвiс будзе дастойным, то i аўтатурысты з вялiкай ахвотай будуць iм карыстацца.

SUBTITLE Швецкiя тэхналогii на беларускiх аўтамагiстралях ENDSUBTITLE

— Нi для каго не сакрэт, што стан дарог у такiх краiнах, як Швецыя цi Нарвегiя,
напрыклад, знаходзiцца на высокiм узроўнi. Цi пераймаеце вы што-небудзь з вопыту
дарожнiкаў гэтых краiн?
PAR
— Былi ў камандзiроўцы ў Швецыi. Якраз адтуль i перанялi тросавую агароджу небяспечных
участкаў (на аўтамабiльных дарогах М1/Е30 Брэст—Мiнск—мяжа Расiйскай Федэрацыi
i М6 Мiнск — Гродна на раздзяляльнай паласе было ўсталявана больш за 6 кiламетраў
такой агароджы), што ўжо дало станоўчыя вынiкi. За мiнулы год зафiксавана 17 здарэнняў,
у вынiку якiх тросавая агароджа выратавала аўтамабiлi ад лабавых сутыкненняў (агароджа
служыць механiчнай перашкодай супраць з’езду аўтамабiляў з дарогi i адначасова
арыенцiрам для вадзiцеляў аб павышанай небяспецы. Найбольш дзейсны эфект ад бар’ерных
агароджаў маецца ў выпадку iх устаноўкi на раздзяляльнай паласе: так яны папярэджваюць
з’яўленне лабавых сутыкненняў, якiя адносяцца да катэгорыi ДТЗ з найбольш цяжкiмi
наступствамi).
PAR
У Беларусi традыцыйна прымяняецца металiчная бар’ерная агароджа. Яна практычна
на 100 працэнтаў выключае магчымасць выезду транспартнага сродку на паласу сустрэчнага
руху, аднак калi машына наязджае на яго, часта фiксуюцца выпадкi сур’ёзных пашкоджанняў
аўтамабiляў, траўмы iх вадзiцеляў i пасажыраў. Акрамя таго, даволi дарагой з’яўляецца
працэдура аднаўлення металiчнай бар’ернай агароджы пасля ДТЗ.
PAR
У тросавай агароджы шмат пераваг. Пасля сутыкнення з ёй аўтамабiль застаецца
практычна цэлым (справа ў тым, што тросавая агароджа раўнамерна паглынае ўдар
i значна змякчае яго). Менш церпiць пры гэтым i сама агароджа: пашкоджваюцца толькi
стойкi, замена якiх не патрабуе шмат часу i намаганняў.
PAR
— I што, гэта тросавая агароджа можа спынiць нават грузавы аўтамабiль?
PAR
— Не, яго нiякая агароджа не спынiць. Ды i габарытныя грузы перавозяць, як правiла,
прафесiйныя вадзiцелi, таму агароджы разлiчаны, у першую чаргу на iндывiдуальных
уладальнiкаў легкавых аўтамабiляў. I зноў-такi, каб не быць галаслоўным, прывяду
статыстыку: калi 75 працэнтаў ДТЗ здзейснены па вiне вадзiцеляў, то ў 80 працэнтах
гэтых здарэнняў вiнаватыя менавiта iндывiдуальныя ўладальнiкi аўтамабiляў.

SUBTITLE Ёсць кантакт ENDSUBTITLE

— А ад самiх вадзiцеляў цi паступаюць якiя-небудзь прапановы, накiраваныя на
памяншэнне ДТЗ?
PAR
— Не толькi паступаюць, але i рэалiзуюцца на практыцы. Напрыклад, аўтааматар
з Барысава падказаў, як знiзiць аварыйнасць у цёмны час сутак на пешаходных пераходах.
Па яго прапанове на пераходзе па маршруце Мiнск—Паперня паставiлi святлоадбiвальныя
экраны на абочыне дарогi. Прынцып iх дзеяння заключаецца ў тым, што як толькi
святло ад фараў транспартнага сродку трапляе на экраны, то пешаход, якi пачынае
падыходзiць да перахода, ужо бачны для вадзiцеля здалёк.
PAR
Але, ведаеце, прапановы, як i людзi, бываюць розныя. Маюцца нават такiя абсурдныя
прапановы, якiя поўнасцю разыходзяцца з заканадаўствам: "давайце прышпiльвацца
рамянямi бяспекi па жаданнi. Кожны ж сам адказвае за сваё жыццё" цi "добра было
скасаваць усе абмежаваннi ў хуткасцi. Я, напрыклад, хачу ездзiць з хуткасцю 180
км/г". Дазволiць гэта свавольства раўнацэнна таму, што параiць курыць над вядром
з бензiнам... Мы не можам дазволiць тое, што мае наступствам бяду.
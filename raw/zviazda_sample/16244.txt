Прэзiдэнт Рэспублiкi Беларусь Аляксандр Лукашэнка 2 жнiўня прадоўжыў рабочую
паездку па краiне i наведаў Гомельскi раён.
PAR
Аляксандр Лукашэнка пазiтыўна ацанiў ход уборкi збожжавых у Гомельскай вобласцi.
Тут ураджайнасць збожжавых у асобных гаспадарках дасягае 80 ц/га. Прычым уборка
на палях Гомельскай вобласцi вядзецца ў асноўным камбайнамi мясцовай вытворчасцi.
PAR
Аляксандр Лукашэнка заўважыў, што аб збожжаўборачных камбайнах "Гомсельмаша"
добрыя водгукi i ў iншых рэгiёнах краiны. Кiраўнiк дзяржавы падкрэслiў, што якасць
гэтай тэхнiкi неабходна давесцi да дасканаласцi, яна павiнна адпавядаць лепшым
еўрапейскiм узорам. У гэтым годзе на экспарт адпраўлена 1,5 тыс. беларускiх збожжаўборачных
камбайнаў, а ў наступным годзе плануецца прадаць за мяжу 3 тыс. адзiнак.
PAR
У час даклада старшыні Гомель-скага аблвыканкама Аляксандра Якабсона закраналася
тэма вяртання ў севазварот раней закiнутых мелiяраваных зямель, якiх, у прыватнасцi,
у Гомельскай вобласцi ўжо выкарыстоўваецца амаль 100 тыс. га.
PAR
Прэзiдэнт Беларусi на прыкладзе КСУП "Брылёва" Гомельскага раёна азнаёмiўся з
прамысловым вырошчваннем, перапрацоўкай i захоўваннем агароднiны па сучасных тэхналогiях,
iмпартазамяшчэннем ў вытворчасцi гароднiннай прадукцыi. Кiраўнiку дзяржавы даложана
аб выкананнi яго даручэнняў па развiццi вытворчасцi i перапрацоўкi гароднiны ў
Гомельскай вобласцi.
PAR
Прэзiдэнт звярнуў увагу на неабходнасць больш актыўна развiваць перапрацоўчую
гароднiнную галiну ў краiне.
PAR
Як праiнфармавалi кiраўнiка дзяржавы, вытворчасць агароднiнных кансерваў у Беларусi
ў гэтым годзе будзе павялiчана ў два разы. У прыватнасцi, Прэзiдэнту былi прадэманстраваны
ўзоры выпушчаных у "Брылёве" сухiх пюрэ цыбулi i часнаку, соку рэпчатай цыбулi.
Як лiчаць спецыялiсты, выпуск такiх сучасных i зручных для ўжывання вiдаў агароднiннай
прадукцыi можа стаць сапраўдным пераваротам у харчовай прамысловасцi.
PAR
На думку старшынi Гомельскага аблвыканкама, вытворчасць агароднiны цяпер з’яўляецца
найбольш рэнтабельнай. Аляксандр Лукашэнка наведаў цэхi абноўленага кансервавага
завода ў КСУП "Брылёва", з канвеераў якога сыходзiць не толькi кансерваваная,
але i замарожаная прадукцыя. На выстаўцы свежай i кансерваванай агароднiны, а
таксама пладова-ягадных вiн Прэзiдэнту прадэманстравалi ўзоры новай агароднiны,
што вырошчваецца ў гаспадарцы.
PAR
У экспазiцыi была таксама прадстаўлена вядомая сваiмi ўнiкальнымi лекавымi ўласцiвасцямi
растаропша, якая вырошчваецца ў КСУП "Брылёва". У час наведвання "Брылёва" размова
iшла таксама аб магчымасцi прамысловага вырошчвання вiнаграду, сок якога ў перспектыве
можа выкарыстоўвацца ў каньячнай вытворчасцi.
PAR
Прэзiдэнту расказалi i аб укараненнi новага кропельнага вiду арашэння пасеваў.
Былi закрануты тэма развiцця ў краiне магутнасцяў захоўвання гароднiны i праблема
з iх рэалiзацыяй, магчыма, праз таварную бiржу. Аляксандр Лукашэнка запатрабаваў
неадкладна вырашыць пытаннi з закупкай свежавырашчанай капусты для беларускай
сталiцы.
PAR
Прэзiдэнт пазiтыўна ацанiў праекты, што рэалiзуюцца ў КСУП "Брылёва".
PAR
У гэты ж дзень Аляксандр Лукашэнка наведаў Гомельскi палацава-паркавы ансамбль.
Ён зрабiў экскурсiю па тэрыторыi парку, агледзеў музейныя экспазiцыi палаца Румянцавых
i Паскевiчаў.
PAR
Прэзiдэнт агледзеў залу ўрачыстых прыёмаў, чырвоную гасцiную, калонную залу.
У камернай канцэртнай зале музыканты выканалi некалькi твораў. Музейны збор палацава-паркавага
ансамбля сёння налiчвае больш за 157 тыс. адзiнак.
PAR
Як адзначаюць спецыялiсты, у час вайны з палаца было вывезена амаль 2 тыс. 700
прадметаў, вярнулася ж крыху больш за 200, сярод якiх падарункi, асабiстыя рэчы
Паскевiчаў.
PAR
У 1996 годзе тут былi пачаты рэстаўрацыйныя работы, якiя вядуцца ў тым лiку i
з прыцягненнем спонсарскiх сродкаў. Як далажылi Прэзiдэнту, асноўныя рэстаўрацыйныя
работы плануецца завяршыць ужо ў наступным годзе.
PAR
Аляксандр Лукашэнка пакiнуў запiс у Кнiзе водгукаў ганаровых наведвальнiкаў палаца.
У iм, у прыватнасцi, адзначаецца, што Гомельскi палацава-паркавы ансамбль з’яўляецца
адной з жамчужын нацыянальнай культуры, адным з помнiкаў, якiя па праву служаць
вiзiтнай карткай краiны, вызначаюць яе ўнiкальнасць i самабытнасць, напаўняюць
грамадзян краiны гонарам за мiнулае i сучаснае айчыны.
PAR
У час прагулкi па тэрыторыi парку Прэзiдэнт паразмаўляў з гамяльчанамi, якiя
адпачывалi там. У прыватнасцi, гараджан цiкавiла, цi будзе Аляксандр Лукашэнка
вылучаць сваю кандыдатуру на будучых прэзiдэнцкiх выбарах. Кiраўнiк дзяржавы адзначыў,
што лiчыць заўчасным гаварыць аб магчымасцi свайго ўдзелу ў прэзiдэнцкiх выбарах.
PAR
"Апазiцыя перажывае, што мой малодшы сын будзе наступным Прэзiдэнтам i тады я
буду кiраваць дзяржавай да 80 гадоў", — сказаў Аляксандр Лукашэнка. Пры гэтым
ён дадаў: "Не палохайце пакуль апазiцыю, ёсць шмат добрых людзей, якiя могуць
быць прэзiдэнтамi".
Наша краiна далучаецца да электаральных стандартаў, прынятых дзяржавамi-ўдзельнiцамi
СНД.
PAR
Сустрэчу з журналiстамi старшыня ЦВК Лiдзiя Ярмошына пачала з цiкавай
i досыць нечаканай навiны. Па даручэннi Мiнiстэрства замежных спраў
яна зрабiла афiцыйную заяву — Беларусь далучаецца да Канвенцыi аб
стандартах дэмакратычных выбараў, выбарчых правоў i свабод у дзяржавах-удзельнiцах
СНД.
PAR
Крыху гiсторыi: дакумент гэты быў падпiсаны Арменiяй, Грузiяй (з
агаворкай), Кыргызстанам, Малдовай, Расiяй, Таджыкiстанам i Украiнай
(таксама з агаворкай) 7 кастрычнiка 2002 года ў Кiшынёве. Мiнулым
летам напярэдаднi парламенцкiх выбараў да канвенцыi далучыўся i
Казахстан. Сёлета такi ж ход робiць наша краiна.
PAR
— Канвенцыя распрацавана пад эгiдай Цэнтральнай выбарчай камiсii
Расiйскай Федэрацыi, прычым з актыўным нашым удзелам, — падкрэслiла
спадарыня Ярмошына. — I ў сапраўднасцi Рэспублiка Беларусь даўно
выконвае гэтую Канвенцыю. Не далучалiся мы па фармальных падставах:
наша Канстытуцыя ў адным пункце не адпавядае Канвенцыi — у нас прадугледжана
абмежаванне галасавання для асобаў, якiя знаходзяцца ў месцах пазбаўлення
волi да прыгавору суда.
PAR
Пры гэтым старшыня Цэнтральнай камiсii заўважыла, што ад краiн-удзельнiц
не патрабуецца iмгненнага выканання ўсiх палажэнняў Канвенцыi.
За выключэннем згаданага моманту, выбарчае заканадаўства Беларусi
поўнасцю адпавядае стандартам гэтага дакумента. Лiдзiя Ярмошына
ацанiла далучэнне Беларусi да Канвенцыi як важны палiтычны крок,
што ў чарговы раз пазiцыянуе Беларусь у якасцi дзяржавы, прыхiльнай
iдэалам дэмакратыi, свабоднага правядзення выбараў i назiрання
за iмi. Саму Канвенцыю старшыня ЦВК назвала "найбольш поўным мiжнародным
дакументам, якi вызначае правiлы правядзення свабодных i справядлiвых
выбараў". Аднак распаўсюджвання Канвенцыi на ўсю Еўропу дагэтуль
не адбылося.

SUBTITLE Манiторынг выбараў ENDSUBTITLE

Паводле iнфармацыi ЦВК па ўсёй краiне сёння акрэдытавана 152 назiральнiкi.
З iх чацвёра нацыянальных (прадстаўнiкi палiтычных партый i Беларускага
Хельсiнкскага камiтэта) i 30 мiжнародных (ад СНД) акрэдытаваныя пры
Цэнтральнай камiсii, астатнiя ж — у акруговых. Лiдзiя Ярмошына падкрэслiла,
што "Беларусь нiколi не абмяжоўвае мiсii назiральнiкаў колькасна
i не робiць нiякiх агаворак". Яна дадала таксама, што вялiкi iнтарэс
праявiла Парламенцкая асамблея СНД — у плане работы сваiх прадстаўнiкоў
у якасцi доўгачасовых назiральнiкаў. Гэта i не дзiўна, калi ўлiчваць,
што пры Асамблеi ўтвораны Iнстытут манiторынгу выбараў.

SUBTITLE Участковыя — па слядах акруговых ENDSUBTITLE

Зараз у краiне пакрысе фармiруюцца ўчастковыя выбаркамы. У патэнцыйных
iх супрацоўнiкаў ёсць магчымасць вылучыцца да 10 жнiўня ўключна. Наступныя
тры днi адводзяцца выканаўчай уладзе на тое, каб разгледзець прапанаваныя
кандыдатуры i сфармiраваць камiсii. Ужо 14 жнiўня яны прыступяць да
працы. Лiдзiя Ярмошына нагадала, што ў складзе ўчастковай камiсii
працуе ад 5 да 19 чалавек — у залежнасцi ад колькасцi выбаршчыкаў.
Тых у сваю чаргу можа быць як мiнiмум 20, як максiмум — 3 000. Самыя малыя
ўчасткi звычайна ў лячэбных установах, вайсковых часцях або па-за межамi
краiны.
PAR
Старшыня ЦВК падкрэслiла важнасць бягучага перыяду выбарчай кампанii
i выказала спадзяванне, што ён пройдзе гэтак жа свабодна i адкрыта,
як адбылося фармiраванне акруговых выбаркамаў. Цэнтральная выбарчая
камiсiя рэкамендавала арганiзаваць дзяжурствы нават у выхадныя
днi — "каб усе фiгуранты, якiя маюць намер вылучыць сваiх прадстаўнiкоў
у склад участковых камiсiй, змаглi падаць дакументы".

SUBTITLE Партыйцам не да рэверансаў ENDSUBTITLE

Працягваецца таксама вылучэнне кандыдатаў у дэпутаты. За аўтографы
выбаршчыкаў змагаюцца больш як чатыры сотнi iнiцыятыўных груп па
ўсёй Беларусi. Пры гэтым старшыня Цэнтрвыбаркама адзначыла, што,
паводле слоў кандыдатаў, збор подпiсаў пакуль iдзе праблемна.
PAR
— Больш як 100 iнiцыятыўных груп сфармiраваныя членамi палiтычных
партый, пры гэтым 80 працэнтаў — прадстаўнiкi апазiцыйных партый, —
падкрэслiла Лiдзiя Ярмошына.
PAR
Што да вылучэння ад партый, то нi адна з iх, паводле iнфармацыi старшынi
ЦВК, з’езд пакуль не правяла. Унутрыпартыйную барацьбу, у тым лiку напярэдаднi
выбараў, Лiдзiя Ярмошына лiчыць натуральнай:
PAR
— У таго, хто знаходзiцца на партыйнай верхавiне, больш шанцаў быць
вылучаным кандыдатам, а значыць, i абраным у парламент. I партыя —
абсалютна не тое месца, дзе ўсе белыя i пушыстыя, робяць рэверансы
i саступаюць адзiн аднаму месца — вядома ж, там iдзе барацьба. I метады
барацьбы, дзякуй богу, у нас яшчэ парламенцкiя — прынамсi, нiхто не
б’ецца. Мяркую, што гэта будзе ўсё ўзмацняцца, аднак у гэтым няма нiчога
экстрэмальнага, усё абсалютна нармальна.
PAR
Прыкметная i роля працоўных калектываў — на iх "рахунку" ўжо сямёра
вылучэнцаў, якiя падалi неабходныя дакументы ў акруговыя камiсii.
Сярод патэнцыйных кандыдатаў заўважаны таксама 44 дзеючыя дэпутаты,
у тым лiку Алег Вялiчка, Уладзiмiр Здановiч, Сяргей Касцян, Мiхаiл
Русы, Вiктар Гумiнскi, Мiкалай Чурсiн, Вольга Абрамава, Генадзь Давыдзька...
Аднак многiя з iх "праходзяць" ужо не па сваёй акрузе, таму што адбылiся
пэўныя змены ў канфiгурацыi выбарчых акруг. А найбольшай папулярнасцю
сярод сушукальнiкаў, паводле слоў Лiдзii Ярмошынай, карыстаецца
звычайна Партызанскi раён сталiцы.
PAR
Сёння ЦВК прагназуе конкурс у сярэднiм 4,5 кандыдата на адну акругу
— крыху нiжэйшы за папярэднiя ацэнкi. А значыць, невялiкую частку
бюджэтных сродкаў удасца зэканомiць. "I акруговая камiсiя па вынiках
выбараў, спадзяюся, зможа сябе прэмiяваць — я вельмi рада гэтаму",
— падзялiлася сваiмi меркаваннямi Лiдзiя Ярмошына.

SUBTITLE Усё паводле плана! ENDSUBTITLE

Старшыня ЦВК зазначыла, што работа Цэнтральнай камiсii iдзе паводле
плана i даволi спакойна. Скаргi, як выказалася спадарыня Ярмошына,
— рабочага характару, i "калi там i згадваюцца факты парушэнняў,
то яны не носяць сiстэмнага характару".
PAR
Цэнтральная выбарчая камiсiя таксама прымае меры для таго, каб выключыць
магчымасць двайнога галасавання грамадзян. Мы пiсалi раней, што каля
14 тысяч беларусаў тэарэтычна могуць прагаласаваць па месцы i часовага,
i пастаяннага пражывання. I хоць патэнцыйныя парушальнiкi на выбарах
"надвор’я" не зробяць — iх усяго 0,2 працэнта, — Цэнтральная камiсiя
iмкнецца папярэдзiць iх захады. ЦВК звярнулася ў Мiнiстэрства ўнутраных
спраў з тым, каб у час выбараў звесткi пра часова зарэгiстраваных асобаў
накiроўвалiся па пастаянным месцы жыхарства для выключэння iх са
спiсаў выбаршчыкаў ва ўчастковых камiсiях.
PAR
— Мы працуем на спрыяльнае развiццё падзей, — падкрэслiла старшыня
Цэнтрвыбаркама. — Я маю на ўвазе максiмальнае наблiжэнне працэдур,
што будуць праводзiцца ў нашай краiне, да тых iдэальных стандартаў свабодных
i справядлiвых выбараў, якiя фармулюе перш за ўсё Капенгагенскае пагадненне
i, вядома ж, Канвенцыя аб стандартах свабодных i справядлiвых выбараў.
PAR
Лiдзiя Ярмошына зрабiла акцэнт на тым, што для афiцыйнай улады важная
станоўчая ацэнка — "не толькi мiжнароднымi назiральнiкамi, але i
найперш нашымi выбаршчыкамi".
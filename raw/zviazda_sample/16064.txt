Здаецца, Фрэйд назваў iмпатэнцыю "самай частай няўдачай у жыццi чалавека". Што
ж, цяжка яму пярэчыць, паколькi вядома, што дзесьцi ад 50 да 80 працэнтаў мужчын
ва ўзросце ад 20 гадоў перажылi або перажываюць гэту самую няўдачу. А разам з
iмi — i iх партнёршы...
PAR
Не дзiўна, што ва ўсе часы ў розных краiнах чалавек шукаў выйсце... цi ўваход?..
Адным словам, розныя дапаможныя сродкi, якiя яшчэ называюць афрадызiякамi, здольнымi
ўзняць "настрой", павысiць жаданне i падарыць хоць бы яшчэ раз салодкiя перажываннi.
Дарэчы, пра "яшчэ раз". Адзiн айчынны прафесар у галiне ўралогii паведамiў неяк
цiкавую, нават кранальную гiсторыю. Маўляў, давялося яму "ў апошнi раз" дапамагчы
свайму колiшняму пацыенту ў адной далiкатнай справе. Пацыенту таму, мiж iншым,
— пад восемдзесят. Вочы амаль не бачаць, але ж прафесара яшчэ на калiдоры пазнаў,
спынiў, нагадаў, як той некалi яго лячыў, а потым i просьбу агучыў: "Падабаецца
мне суседка мая, ну, нiчога не зробiш... Дапамажыце яшчэ раз "у страi" апынуцца.
Калi што, дык i памерцi ў гэты момант не шкада...".
PAR
Ну, афрадызiякамi, калi ўжо ёсць сур’ёзная праблема, наўрад цi вернеш радасць
быцця. І без звароту да ўрача тут не абысцiся. А тое i сапраўды пры выкарыстаннi
незнаёмых лекавых прэпаратаў i iншых эксперыментаў над сабой намаганнi могуць
стаць апошнiмi.
PAR
Раслiны-афрадызiякi, заклiканыя палепшыць тое, што ў прынцыпе не зусiм адмерла,
выкарыстоўваюцца ва ўсiм свеце. Для розных культур, праўда, характэрныя розныя
адносiны да падобнай практыкi. Краiны, якiя трапiлi пад уплыў хрысцiянства, часта
выступаюць супраць афрадызiякаў. У азiяцкiх жа краiнах яны, наадварот, карыстаюцца
вялiкай папулярнасцю. У апiсаннях рытуалаў Месапатамii можна знайсцi ўспамiны
аб "ап’яняльным напоi", якi выкарыстоўваўся як афрадызiяк, дакладны склад якога,
на жаль, не захаваўся. Напоi, як i раслiны, таксама выкарыстоўваюцца ў розных
краiнах. Так, у Кiтаi вiно, асаблiва жэньшэневае, лiчылася афрадызiякам.
PAR
Дарэчы, паводле iндыйскай фiласофii, афрадызiяк прызначаны не для дон-жуанаў,
а, хутчэй, для сямейнай пары. Мяркуецца, што да яго звяртаюцца, каб дасягнуць
радасцi шлюбнага жыцця, узмацнiць задавальненне, захаваць каханне памiж пастаяннымi
партнёрамi, узняць iх блiзкасць на новы ўзровень.
PAR
Кажуць, што адзiн з вядомых афрадызiякаў "Аюрведы" — маджун — складаецца з зерня
i лiсця дурману, гваздзiкi, кардамону, ладану, анiсу, кмену, топленага масла,
мукi, малака i цукру. Той, хто адведае такую сумесь, павiнен перажыць экстаз,
палёт i нястрымнае сэксуальнае жаданне...
PAR
У Паўднёвай Афрыцы раслiнным афрадызiякам, якi атрымаў сусветнае прызнанне, стала
раслiна кола. У Заходняй Афрыцы напоi для павышэння патэнцыi вырабляюць з дапамогай
кары дрэва ёхiмбе. У Амерыцы растуць, напрыклад, дамiяна, муiра-пуама i ванiль,
якiя выкарыстоўваюцца ў вытворчасцi таблетак-афрадызiякаў.
PAR
Пяцёрка найбольш вядомых раслiн-афрадызiякаў выглядае наступным чынам:
PAR
ЖЭНЬШЭНЬ. Прымяняецца ў краiнах Азii некалькi тысяч гадоў. Дзейнiчае як стымулятар,
аднаўляе фiзiчную i разумовую энергетыку, узмацняе канцэнтрацыю, трываласць, надае
сiлы. Дапамагае прыстасавацца да неспрыяльных умоў навакольнага асяроддзя, перанапружання.
Нармалiзуе гарманальны фон, узмацняе працэсы метабалiзму i павялiчвае прыток крывi
да генiталiй.
PAR
Паказанне да прымянення. Адсутнасць сэксуальнага жадання ў сувязi са стрэсам,
стамленнем, парушэннем гарманальнага ўзроўню. Не рэкамендуецца ўжываць асобам
з павышаным цiскам, пры высокiм узроўнi эстрагену ў крывi, цяжарным, хворым на
рак малочнай залозы.
PAR
ГIНКА БIЛОБА. Не толькi паляпшае памяць, але i расслабляе сценкi сасудаў, павялiчвае
цыркуляцыю крывi ў канечнасцях, спрыяе эрэкцыi.
PAR
Рэкамендуецца людзям, нiзкае лiбiда якiх звязана са стрэсам, хваробамi сасудзiстай
сiстэмы. Процiпаказаннi: цяжарнасць, ужыванне iншых медыкаментаў.
PAR
ДАМIЯНА. Утрымлiвае эфiрныя алеi, якiя выклiкаюць лёгкае раздражненне мочапалавой
сiстэмы i выклiкаюць лёгкi стымулюючы эфект. Раслiна паляпшае цыркуляцыю крывi
i павялiчвае адчувальнасць нервовых канчаткаў.
PAR
Рэкамендуецца асобам, чыё нiзкае лiбiда звязана са знiжанай адчувальнасцю i цяжкасцямi
ў дасягненнi аргазму. Процiпаказана пры цяжарнасцi.
PAR
Muira puama (Ptychopetalum olacoides) Potency Wood. Стымулюе сэксуальнае жаданне
шляхам уздзеяння на нервовую сiстэму, павялiчвае выпрацоўку гармонаў.
PAR
Рэкамендуецца людзям з нiзкiм узроўнем узбуджальнасцi, мужчынам з эрэктыльнай
дысфункцыяй. Процiпаказаннi: цяжарнасць.
PAR
ЗВЕРАБОЙ. Выкарыстоўваецца як сродак для ўзняцця настрою, i адпаведна, для стымуляцыi
сэксуальнай актыўнасцi ў людзей, падвержаных стрэсу i дэпрэсii. Нiзкая сэксуальная
актыўнасць — адзiн з паказчыкаў таго, што чалавек знаходзiцца на ранняй стадыi
дэпрэсii.
PAR
Рэкамендуецца ўсiм, чыя сэксуальная актыўнасць знiжана ў вынiку фiзiчнай стомленасцi,
стрэсу, дрэннага настрою, дэпрэсii. Асаблiва карысна для жанчын ва ўзросце надыходу
клiмаксу. Процiпаказаннi: цяжарнасць, ужыванне iншых лекавых прэпаратаў.
PAR
Як раслiны-афрадызiякi ўздзейнiчаюць на арганiзм?
PAR
ITEM паляпшаюць агульны фiзiчны, разумовы i сэксуальны стан арганiзма;
PAR
ITEM павышаюць сэксуальнае жаданне шляхам прамога ўздзеяння на мозг;
PAR
ITEM стымулююць выпрацоўку гармонаў, якiя павышаюць лiбiда;
PAR
ITEM ўзнiмаюць настрой;
PAR
ITEM павялiчваюць прыток крывi да палавых органаў;
PAR
ITEM стымулююць эратычныя думкi i сны.

SUBTITLE Лепей ведаць ENDSUBTITLE

Патэнцыя лiчыцца нармальнай, калi мужчына хоча палавых зносiнаў i здольны iх
ажыццяўляць, наколькi дазваляюць абставiны. Усе мужчыны павiнны ведаць, што незалежна
ад прычын iмпатэнцыя можа быць вылечана ў 95 працэнтах выпадкаў.
PAR
Iмпатэнцыя можа быць важным сiмптомам сур’ёзнага захворвання, арганiчнага парушэння
— псiхагеннага, нейрагеннага, артэрыяльнага, венознага, звязанага з прыёмам пэўных
лекавых прэпаратаў, а таксама злоўжываннем алкаголем i курэннем. Найбольш частай
прычынай iмпатэнцыi з’яўляецца цукровы дыябет, таму перш за ўсё, неабходна абследавацца.
PAR
Паляпшэнне эрэкцыi — складаная задача, вырашыць якую дапаможа толькi поўнае абследаванне
i рэкамендацыi ўрача. Вытворцы таблетак i прэпаратаў, якiя абяцаюць iмгненна павысiць
патэнцыю, могуць нанесцi здароўю каласальную шкоду.

SUBTITLE Рэзюмэ ENDSUBTITLE

Паважаныя мужчыны, заўсёды верце ў свае сiлы, даруйце жанчынам неасцярожныя словы
i сачыце за сваiм ладам жыцця. Немагчыма атрымлiваць усе задавальненнi адразу.
Таму калi вы курыце, ужываеце шмат алкагольных напояў i не разнастайна харчуецеся,
то цудаў вам чакаць не даводзiцца.заўсёды верце ў свае сiлы, даруйце жанчынам неасцярожныя словы i сачыце за сваiм
ладам жыцця. Немагчыма атрымлiваць усе задавальненнi адразу. Таму калi вы курыце,
ужываеце шмат алкагольных напояў i не разнастайна харчуецеся, то цудаў вам чакаць
не даводзiцца.
PAR
Паважаныя жанчыны, сачыце, калi ласка, за тым, што i як вы кажаце свайму мужчыну,
а таксама не эканомце на iх штодзённым рацыёне, у якi абавязкова павiнны ўваходзiць
не толькi бульба з яешняй, але i арэхi, сухафрукты, садавiна, гароднiна, зялёны
чай, тушанае мяса i рыба. Чым лепей вы будзеце вытрымлiваць гэта "правiла", тым
часцей i больш якасна будзе радаваць вас партнёр.сачыце, калi ласка, за тым, што i як вы кажаце свайму мужчыну, а таксама не эканомце
на iх штодзённым рацыёне, у якi абавязкова павiнны ўваходзiць не толькi бульба
з яешняй, але i арэхi, сухафрукты, садавiна, гароднiна, зялёны чай, тушанае мяса
i рыба. Чым лепей вы будзеце вытрымлiваць гэта "правiла", тым часцей i больш якасна
будзе радаваць вас партнёр.
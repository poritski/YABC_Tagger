Учора Прэзідэнт Беларусi Аляксандр Лукашэнка наведаў з рабочай паездкай Дзяржынскi
раён Мiнскай вобласцi.
PAR
Кiраўнiк дзяржавы наведаў ААТ "Агракамбiнат "Дзяржынскi", дзе азнаёмiўся з ходам
уборкi ўраджаю, а таксама з арганiзацыяй перапрацоўкi сельскагаспадарчай прадукцыi.
PAR
Аляксандр Лукашэнка запатрабаваў арганiзаваць у Беларусi эфектыўную перапрацоўку
рапсу. Адказнасць за вырашэнне праблемы поўнай перапрацоўкi рапсу Прэзiдэнт усклаў
на прэм’ер-мiнiстра Сяргея Сiдорскага.
PAR
"Праблему рапсу тэрмiнова трэба вырашаць. Размова iдзе аб тым, каб максiмальна
аптымiзаваць перапрацоўку гэтай культуры ў краiне", — падкрэслiў кiраўнiк дзяржавы.
— Цяпер сiтуацыя з рапсам склалася як з цукровымi буракамi: атрымалi 3,5 млн тон
i цукровыя заводы "захлiпнулiся". Ураду ў гэтым плане трэба трымаць нос па ветры".
PAR
Аляксандр Лукашэнка заявiў, што да ўборкi будучага ўраджаю трэба пабудаваць патрэбную
колькасць комплексаў па перапрацоўцы рапсу.
PAR
Да пытанняў узбуйнення i аб’яднання гаспадарак у Беларусi неабходна падыходзiць
старанна i ўзважана, лiчыць Аляксандр Лукашэнка.
PAR
Ён у цэлым пазiтыўна ацанiў вопыт ААТ "Агракамбiнат "Дзяржынскi", якi быў створаны
на базе птушкафабрыкi i аб’ядноўвае сёння некалькi гаспадарак. Паводле слоў спецыялiстаў,
падыходы, выкарыстаныя на прадпрыемстве, дадуць магчымасць дабiцца павелiчэння
вытворчасцi прадукцыi, а таксама росту заработнай платы.
PAR
Прэзiдэнт даручыў мiнiстру сельскай гаспадаркi i харчавання Сямёну Шапiру дакладна
прапрацаваць магчымыя аспекты далейшага развiцця птушкафабрык, iх пашырэння ў
выпадку неабходнасцi.
PAR
"Але нiякага штучнага далучэння або аб’яднання гаспадарак не павiнна быць. Калi
можна абысцiся без аб’яднання — абыходзьцеся, галоўнае рэнтабельнасць. Узбуйняць
гаспадаркi трэба выключна прадумана, маючы практычную мэту i толькi пад стабiльным,
багатым прадпрыемствам. У нас ёсць узоры, i па адпаведных прыкладах трэба прымаць
рашэннi", — падкрэслiў кiраўнiк дзяржавы.
PAR
"Гэта датычыцца не толькi птушкафабрык. У нас ёсць розныя жывёлагадоўчыя комплексы,
вакол якiх можна было б аб’ядноўваць сельгаспрадпрыемствы, — адзначыў Прэзiдэнт.
— Там, дзе гэта абгрунтавана, ёсць рынак збыту прадукцыi, — трэба дзейнiчаць".
PAR
Пры гэтым ён падкрэслiў, што ў Беларусi ўжо ёсць шмат прыкладаў эфектыўнага гаспадарання
ў сферы жывёлагадоўлi. Гэты пазiтыўны вопыт неабходна iмкнуцца ўкараняць усюды.
PAR
Аляксандр Лукашэнка дадаў, што такiя рашэннi па ўзбуйненнi неабходна прымаць
не адкладваючы. "Гэты этап неабходна прайсцi вельмi хутка. Гэта будуць своеасаблiвыя
пункты росту. І заўтра нам ужо не трэба будзе ездзiць па палях — мы будзем займацца
перспектывай", — сказаў Прэзiдэнт.
PAR
Да канца дня аўторка ў Беларусi павiнна быць намалочана амаль 4 млн тон збожжа.
Аб гэтым праiнфармаваў кiраўнiка дзяржавы Аляксандра Лукашэнку мiнiстр сельскай
гаспадаркi i харчавання Сямён Шапiра.
PAR
Паводле папярэднiх прагнозаў, адзначыў мiнiстр, у гэтым годзе будзе сабрана 8
млн тон збожжа. Аляксандр Лукашэнка зноў падкрэслiў, што вырашчаны ўраджай неабходна
сабраць як мага хутчэй i без стратаў.
PAR
Прэзiдэнт наведаў адно са збожжавых палёў прадпрыемства, дзе Аляксандру Лукашэнку
былi прадэманстраваны магчымасцi камбайна "Палессе-14" вытворчасцi "Гомсельмаш".
Паводле слоў спецыялiстаў, беларуская распрацоўка — прататып амерыканскага збожжаўборачнага
камбайна "Джон Дзiр".
PAR
Кiраўнiк дзяржавы падкрэслiў, што да наступнай уборачнай неабходна дапрацаваць
беларускую тэхнiку, устаранiўшы iснуючыя недахопы.
PAR
Беларускай калiйнай кампанii трэба падумаць аб дыверсiфiкацыi экспартнай прадукцыi,
сказаў Аляксандр Лукашэнка ў ходзе рабочай паездкi размаўляючы з групай амерыканскiх
бiзнэсменаў.
PAR
Замежныя госцi адзначылi высокую запатрабаванасць прадукцыi Беларускай калiйнай
кампанii ў ЗША. У маi 2007 года пачаў работу офiс рэгiянальнага прадстаўнiцтва
БКК у Чыкага.
PAR
Рынак ЗША з’яўляецца адным са стратэгiчных для БКК. Iмкнучыся ўзняць узровень
партнёрскiх адносiнаў са сваiмi клiентамi ў рэгiёне на якасна новы ўзровень, менеджары
БКК распрацавалi эфектыўную лагiстычную схему пастаўкi ўгнаенняў па рацэ Мiсiсiпi
з порта Новы Арлеан да канчатковага пакупнiка.
PAR
Амерыканскiя бiзнэсмены, якiя наведваюць Беларусь, маюць намер азнаёмiцца з працэсам
вытворчасцi калiйных угнаенняў у Салiгорску.
PAR
У гэты ж дзень Прэзiдэнт наведаў птушкафабрыку, якая ўваходзiць у склад агракамбiната.
Аляксандр Лукашэнка азнаёмiўся з эфектыўнымi планамi развiцця вытворчасцi, а таксама
з тэхналогiямi паглыбленай перапрацоўкi мяса птушкi.
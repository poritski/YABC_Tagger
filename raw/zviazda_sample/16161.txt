Турыстычны партал VirtualTourist.com прапануе пазнаць культуру iншых народаў
не зусiм звычайным спосабам — параўнаць, як розныя супольнасцi практыкуюць рытуалы
i традыцыi, уласцiвыя ўсяму чалавецтву. Ярчэй за ўсё гэтыя адрозненнi выяўляюцца
ў тым, якiм чынам людзi паважаюць сваiх продкаў. VirtualTourist.com апублiкаваў
спiс васьмi самых незвычайных пахавальных рытуалаў свету.

SUBTITLE 1. "Пахаванне Сардзiны", Iспанiя ENDSUBTITLE

Гiсторыя папулярнай традыцыi налiчвае некалькi стагоддзяў. Нягледзячы на сваю
змрочную назву, яна здзiўляе весялосцю, скокамi, карнавальным шэсцем, яркасцю
фарбаў.
PAR
Свята Пахавання Сардзiны завяршае ўсеiспанскi карнавал. Гiганцкую кардонную сардзiну
некалькi чалавек у карнавальных касцюмах пад гукi жалобнай музыкi нясуць на выцягнутых
руках. Iх суправаджае жалобная працэсiя ў масках. Сярод iх вылучаюцца "ўдовы",
якiя няўцешна плачуць (часта iх ролю выконваюць мужчыны). На вулiцах таксама стаiць
"стогн" i "плач". У вынiку сардзiну спальваюць, а яе попел закопваюць у зямлю.
PAR
Выяву гэтага народнага гуляння можна ўбачыць на аднайменнай карцiне вялiкага
Гоi. Лiчыцца, што пачаткам фестывалю паслужыла свята ўраджаю, распаўсюджанае ў
шматлiкiх еўрапейскiх краiнах.

SUBTITLE 2. "Касцяная хата", Хальштадт, Аўстрыя ENDSUBTITLE

У невялiкай гатычнай царкве ў цяжкадаступнай альпiйскай вёсачцы захоўваюцца больш
за 600 размаляваных чалавечых чэрапаў, кожны з якiх забяспечаны таблiчкай з iнфармацыяй
аб "гаспадару".
PAR
Жыхары прыдумалi такi арыгiнальны спосаб пахавання, паколькi мясцовыя царкоўныя
могiлкi занадта малыя, а закон прадугледжвае продаж участка, калi сваякi нябожчыка
не падоўжылi арэнду праз 25 гадоў пасля пахавання.

SUBTITLE 3. "Вiсячыя дамавiны", Сагада, востраў Лусон, Фiлiпiны ENDSUBTITLE

Унiкальны пахавальны звычай ужо дзве тысячы гадоў iснуе ў глыбiнi вострава Лусон
на Фiлiпiнах. Нябожчыкаў хаваюць у выдзеўбаных iмi ж бярвёнах, а потым адносяць
у пячоры высока ў гарах.
PAR
У некаторых пячорах налiчваецца да сотняў своеасаблiвых дамавiн. Падобны рытуал
сустракаецца таксама ў шэрагу рэгiёнаў Кiтая i Iнданезii. На жаль, некаторыя турысты,
якiм удаецца дабрацца да пахаванняў, часам забiраюць косткi ў якасцi сувенiраў.

SUBTITLE 4. Пячорныя магiлы Лемо, Тана Тарая, Iнданезiя ENDSUBTITLE

Памiж смерцю чалавека i прызнаннем яго мёртвым у iнданезiйскага народа Тарая
праходзiць вельмi шмат часу.
PAR
Нябожчыка там завуць "спячым", мумiфiкуюць i гадамi трымаюць у магiльным склепе,
пакуль iдзе падрыхтоўка да завяршальнага рытуальнага абраду.
PAR
Лiчыцца, што душа "спячага" ў гэты час збiраецца ў шлях у краiну духаў, i сам
ён яшчэ не памёр, а толькi хворы. У вынiку труп некалькi разоў падкiдваюць уверх,
а потым кладуць нагамi на поўдзень, пасля гэтага ён "афiцыйна" лiчыцца мёртвым.
У выразаных у расколiнах скал пячорных магiлах можна ўбачыць тузiны падобных на
лялек фiгур. Гэтыя фiгуры, якiя завуцца таў-таў, ахоўваюць пакой мёртвых, пахаваных
прама за iмi.

SUBTITLE 5. Нябеснае пахаванне, Тыбет ENDSUBTITLE

"Нябеснае пахаванне" для жыхароў Тыбета было звычайным спосабам развiтацца з
целавай абалонкай пасля таго, як гэтая "пустая пасудзiна" пакiнула бессмяротную
душу.
PAR
Пасля смерцi чалавека яго цела раздзялялi на часткi i выносiлi ў горы на з’ядзенне
грыфам. Лiчыцца, што гэтыя драпежныя птушкi з’яўляюцца Дакiнi, жаночымi аспектамi
Буды, аналагамi анёлаў. Дакiнi ўзнiмаюць душы памерлых на неба, дзе тыя чакаюць
сваёй наступнай рэiнкарнацыi. Па аналогii з дабрадзейнасцю Шак’ямунi, якi накармiў
сваiм целам ястраба, каб выратаваць голуба, чалавечае цела ахвяруецца птушкам
у выратаванне iх звычайных ахвяраў.

SUBTITLE 6. Затоплены могiльнiк, Камiгуiн, Фiлiпiны ENDSUBTITLE

Падчас вандравання па Фiлiпiнах (асаблiва калi вы захапляецеся дайвiнгам) трэба
абавязкова наведаць гэтыя старадаўнiя гарадскiя могiлкi, якiя пайшлi пад ваду
разам са старой сталiцай пасля вывяржэння вулкана ў 1871 годзе.
PAR
Цяпер на гэтым месцы велiзарны крыж, усталяваны ў 1982 годзе.

SUBTITLE 7. Мумii Наска, Перу ENDSUBTITLE

Нягледзячы на апусташэннi, зробленыя рабаўнiкамi, невялiкая колькасць мумiй Наска
ўсё яшчэ захавалася ў пустынi Атакама.
PAR
У некаторых прадстаўнiкоў гэтай загадкавай культуры, якая знiкла шмат стагоддзяў
таму, засталiся доўгiя "косы", якiя раздзiмаюцца на ветры, што сведчыць аб высокiм
статусе пры жыццi.

SUBTITLE 8. Скальныя грабнiцы, Мiры, Турцыя ENDSUBTITLE

Комплекс высечаных у скалах грабнiц выглядае, хутчэй, як велiчны замак, чым як
старажытныя могiлкi.
PAR
Унiкальнасць i своеасаблiвасць iх можна растлумачыць тым, што ў народаў Лiкii
iснаваў звычай хаваць мёртвых на высокiх месцах, бо меркавалася, што гэта дапаможа
iм патрапiць на неба. Узрост першых пахаванняў не меншы за дзве тысячы гадоў.
Школьны iнтэрнат абвалiўся ў Турцыi. У вынiку загiнула 8 дзяцей, 26 атрымалi
раненнi i траўмы. Усяго ў трохпавярховым будынку знаходзiлася 60 чалавек, пад
абломкамi апынулася 25 з iх. Згодна з папярэднiмi данымi, iнцыдэнт адбыўся ноччу
з-за ўзрыву газавага абсталявання.
PAR
Чатыры населеныя пункты ў Шумiлiнскiм раёне аказалiся абясточанымi па вiне механiзатара
КФГ "Крынiца", якi на камбайне збiў апору лiнii электраперадач. У вынiку падзення
апоры адбыўся абрыў высакавольтнай электралiнii. Без электразабеспячэння засталiся
36 дамоў у 4 вёсках, у якiх пражывае каля 90 чалавек. Пры гэтым нi механiзатар,
нi камбайн не пацярпелi. Праводзiцца праверка.
PAR
117 манет даваеннага перыяду папоўнiлi калекцыю Музея беларускага Палесся ў Пiнску.
Падчас будаўнiцтва будынка пракуратуры ў Пiнску машынiст экскаватара расшыраў
вырыты катлаван пад фундамент. Манеты, якiя блiснулi на сонцы, заўважыў майстар
СПМК, што праходзiў мiма. Знойдзены скарб складаецца з польскiх манет 1923—1936
гадоў выпуску, многiя з iх адчаканеныя са срэбра. Сума даволi значная. Мяркуецца,
што грошы належалi аднаму з мясцовых жыхароў, так як раней тут былi жылыя дамы.
PAR
У Барысаве адбыўся кур’ёзны выпадак, звязаны з магазiннымi крадзяжамi. Дзяўчына
прыходзiла ў магазiн без нiжняй бялiзны, а выходзiла ўжо ў новым, прычым адразу
ў двух бюстгальтарах. На працягу тыдня з аддзела жаночага адзення ўнiвермага "Веста"
знiкла тавараў амаль на 5 млн рублёў. Прадаўцы прыкмецiлi 19-гадовую жыхарку адной
з вёсак, якая прыйшла ў магазiн у той жа куртцы, якая прапала ў аддзеле некалькi
дзён таму. Прадаўцы адсочвалi "пакупнiцу" i на гэты раз злавiлi яе з рэчыўнымi
доказамi. Яна спрабавала вынесцi дзве блузкi i два бюстгальтары.
PAR
Супрацоўнiкi Дзяржаўнай iнспекцыi аховы жывёльнага i раслiннага свету пры Прэзiдэнце
Беларусi сёлета за паўгода адабралi ў браканьераў каля 400 км сетак, 17 электравудаў,
каля 7,5 тоны незаконна вылаўленай рыбы, а таксама 242 паляўнiчыя стрэльбы i больш
за 3,3 тоны мяса дзiчыны. З парушальнiкаў прыродаахоўнага заканадаўства спагнана
штрафаў у памеры больш за Br1,2 млрд.
PAR
Палiцыя акругi Імст (Аўстрыя) затрымала п’янага беларускага дальнабойшчыка, у
якога ўтрыманне алкаголю ў крывi склала тры прамiле, паведамляюць iнфармагенцтвы.
Палiцэйскiх насцярожыла, што адна фура выпiсвала на хаду "васьмёркi". Пасля таго,
як палiцэйскiя спынiлi грузавiк, высветлілася, што ўтрыманне алкаголю ў крывi
47-гадовага грамадзянiна Беларусi складала велiчыню, што супастаўная з 600 г гарэлкi.
Шакiраваныя палiцэйскiя адабралi вадзiцельскае пасведчанне i выпiсалi штраф у
1500 еўра. Згодна з аўстрыйскiмi законамi, максiмальная доза алкаголю, пры якой
можна кiраваць аўтамабiлем, складае 0,5 прамiле.
PAR
У Саудаўскай Аравii арыштаваны мужчына, у якога было на дзве жонкi болей, чым
дазволена. Па даных палiцыi, у мужчыны было шэсць жонак, у той час як iсламскiя
законы дазваляюць максiмум — чатыры. Арыштаваны 56-гадовы мужчына — супрацоўнiк
Камiсii па заахвочваннi добрых нораваў i папярэджваннi намаральнасцi, рэлiгiйнай
палiцыi. Створана спецыяльная камiсiя па разглядзе сiтуацыi.
PAR
Арабскi шэйх адправiў свой аўтамабiль Lаmbоrghini Murсiеlаgо LР640 коштам 190
тысяч фунтаў стэрлiнгаў для замены масла з Катара ў Лондан. Па звестках друку,
тэхабслугоўванне машыны ў лонданскай аўтамайстэрнi абышлося шэйху ў 3,5 тыс. фунтаў
стэрлiнгаў, а транспарцiроўка — у 20 тысяч. Прадстаўнiкi авiякампанii Qаtаr Аirlinеs
пацвердзiлi, што аўтамабiль шэйха сапраўды ажыццявiў падарожжа ў 10,5 тысячы кiламетраў
з Катара ў Англiю i назад. Учынак шэйха выклiкаў бурныя пратэсты абаронцаў навакольнага
асяроддзя. Эколагi назвалi гэта прыкладам таго, як багатыя людзi забруджваюць
планету сваiмi грашыма. Дарэчы, назва машыны Murсiеlаgо пераводзiцца як "лятучая
мыш".
PAR
Да 84-гадовага жыхара вёскi Краснiца Рагачоўскага раёна ўварваўся аднавясковец
1980 г.н., выламаўшы пры гэтым уваходныя дзверы. Раней судзiмы за крадзеж мужчына
патрабаваў у пенсiянера грошы. Стары чалавек не разгубiўся i ўзяў у рукi паляўнiчую
стрэльбу. Падчас барацьбы адбыўся адвольны стрэл, рабаўнiк быў паранены ў нагу,
пасля чаго шпiталiзаваны ў бальнiцу. Па факце спробы рабаўнiцтва ўзбуджана крымiнальная
справа.

SUBTITLE Поўны абзац ENDSUBTITLE

Iндыянка са штата Хiмачал-Прадэш дала падставу iндыйскiм спецыялiстам задумацца
над здольнасцямi чалавечага арганiзма супрацьстаяць моцнадзейным таксiнам. 56-гадовая
сялянка з горнай вёскi перажыла больш за 70 змяiных укусаў. Дзiўны феномен пацвярджаюць
супрацоўнiкi НДI, якi спецыялiзуецца на вытворчасцi супрацьяддзя. Упершыню жанчына
звярнулася да iх паслуг у 1980 годзе, пасля гэтага кожны год яе кусалi па меншай
меры дзве змяi. Такое насланнё некаторыя аднавяскоўцы жанчыны звязваюць з пракляццем,
якое магло быць насланае на яе, аднак нiводзiн з калдуноў, да якiх яна звярталася,
не змог дапамагчы. Родныя i блiзкiя сялянкi стараюцца трымацца ад яе падалей,
каб не быць пакусанымi гадамi "за кампанiю".
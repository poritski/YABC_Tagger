Аўстралiйскiя вучоныя правялi агляд даследаванняў, прысвечаных дзеянню экстракту
часнаку, i высветлiлi, што бiядабаўкi, якiя ўтрымлiваюць апошнi, знiжаюць артэрыяльны
цiск. Аўтары агляду адзначаюць, што дзеянне экстракту часнаку мала адрознiваецца
ад дзеяння традыцыйных лекаў для лячэння гiпертанii, напрыклад, бэта-блакатараў,
якiя знiжаюць сiсталiчны цiск на 55 мм рт. сл. або iнгiбiтараў АПФ, якiя знiжаюць
артэрыяльны цiск на 8 мм рт. сл. Дозы, якiя прымянялiся ў даследаваннях, утрымлiвалi
3,6—5,4 мг алiцыну, актыўнага рэчыва часнаку. У зубчыку свежага часнака ўтрымлiваецца
ад 5 да 9 мг алiцыну. Падлiчана, што калi б папуляцыi ўдалося знiзiць сiсталiчны
цiск на 4-5 пунктаў, а дыясталiчны — на 2-3, смяротнасць ад сардэчна-сасудзiстых
хваробаў скарацiлася б амаль на 20 працэнтаў. Вучоныя кажуць, што для высвятлення
аддаленых эфектаў экстракту часнаку неабходна правесцi дадатковыя даследаваннi.
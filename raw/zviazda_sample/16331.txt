Ваенная калегiя Вярхоўнага суда Беларусi прыгаварыла да працяглых
тэрмiнаў пазбаўлення волi двух былых высокапастаўленых супрацоўнiкаў
КДБ, паведамiлi ў Вярхоўным судзе.
PAR
Былы начальнiк упраўлення па барацьбе з арганiзаванай злачыннасцю
КДБ Мiхаiл Мiхалап прыгавораны да 8 гадоў пазбаўлення волi, а былы
начальнiк упраўлення кадравай i iдэалагiчнай работы КДБ Аляксандр
Мяцелiца — да 6 гадоў пазбаўлення волi.
PAR
Першы прызнаны вiнаватым у махлярстве, атрыманнi хабару, падбухторваннi
да дачы хабараў, а таксама ў злоўжываннi ўладай i службовымi паўнамоцтвамi.
Другi прызнаны вiнаватым у махлярстве, незаконным набыццi, нашэннi
i захоўваннi боепрыпасаў, падбухторваннi да дачы хабару, у злоўжываннi
ўладай i службовымi паўнамоцтвамi, учыненым з асабiстай зацiкаўленасцi.
Абодва асуджаныя будуць адбываць пакаранне ў калонii ўзмоцненага
рэжыму, iх маёмасць будзе канфiскаваная, яны пазбаўлены воiнскiх
званняў "палкоўнiк".

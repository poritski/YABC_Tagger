Сёлета на Гродзеншчыне ставiць рэкорды азiмы рапс: упершыню сярэдняя
ўраджайнасць, самая высокая ў краiне, склала 31 цэнтнер з гектара.
PAR
А ў сельгаскааператывах "Тракельнiкi" i "Гудагай" Астравецкага
раёна, "Шылавiчы" Ваўкавыскага раёна, "Кастрычнiк-Гродна" Гродзенскага
раёна i шэрагу iншых гаспадарак гектар даў больш за 50 цэнтнераў. У
цэлым намалочана каля 123 тысяч тон — гэта больш чым удвая перавышае
мiнулагоднi паказчык.
PAR
Першы намеснiк старшынi Гродзенскага аблвыканкама Васiль Сцяпура
адзначае, што гэты поспех дасягнуты дзякуючы выкарыстанню больш
дасканалых тэхналогiй i новых гатункаў. На сёння Гродзеншчына ўжо
перавыканала дзяржаўны заказ па продажы рапсу. Не будзе праблем i
з выкарыстаннем астатняй часткi ўраджаю, паколькi ў вобласцi наладжана
вытворчасць рафiнаванага рапсавага алею для харчовых мэтаў, а таксама
бiядызельнга палiва. Акрамя таго, рапсавы алей выкарыстоўваецца
i ў лакафарбавай прамысловасцi.
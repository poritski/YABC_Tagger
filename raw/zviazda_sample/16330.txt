Тыдзень таму "Звязда" паведамiла пра трагiчны выпадак у Кiраўскiм
раёне: там 50-гадовы масквiч, якi пайшоў у лес у грыбы, памёр ад укусаў
шэршняў. Падобнае здарэнне адбылося 2 жнiўня ў Быхаўскiм раёне.
PAR
Паблiзу горада Быхава на беразе Дняпра памёр 40-гадовы рабочы мясцовай
ПМК. Паводле расповедаў сведкаў, мужчыну некалькi разоў уджалiлi
шэршнi. Цяпер вядзецца праверка абставiнаў смерцi чалавека, а мясцовыя
сродкi масавай iнфармацыi сталi засцерагаць жыхароў Магiлёўшчыны
ад небяспечных вялiкiх дзiкiх восаў. Медыкi паведамiлi пра павелiчэнне
колькасцi людзей, якiя звяртаюцца па дапамогу ў сувязi з укусамi
пчолаў, восаў i шэршняў. У лiпенi зарэгiстравана больш за 80 такiх
выпадкаў — а гэта ў 3,5 раза болей чым у лiпені мінулага года.
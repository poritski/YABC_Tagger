Дзяржпагранкамiтэт Беларусi плануе ўвесцi новую форму адзення для ваеннаслужачых
у пунктах пропуску. Так, напрыклад, прапаноўваецца, каб на пунктах пропуску вайскоўцы
неслi службу ў палявой форме i ў чаравiках. Акрамя таго, разглядаецца магчымасць
увесцi для афiцэраў i прапаршчыкаў камуфляваныя кашулi з кароткiмi рукавамi.
PAR
У сувязi з планавым рамонтам цалкам спынены другi — адзiны дзейсны — рэактар
Ігналiнскай атамнай электрастанцыi (IАЭС). Рамонт рэактара плануецца завяршыць
30 верасня. На поўную магутнасць IАЭС пачне працаваць толькi 5 кастрычнiка. Зараз
Лiтва актыўна спрабуе пераканаць Еўрасаюз у неабходнасцi падаўжэння тэрмiну работы
Iгналiнскай атамнай электрастанцыi, якую яна пры ўступленнi ў ЕС абавязалася закрыць
да 2009 года. Аднак Еўрасаюз не схiльны пераглядаць дагавор, бо гэта было адной
з галоўных умоў уступлення Лiтвы ў ЕС.
PAR
На чыгуначнай станцыi Бронная Гара гэтага раёна электрамеханiк сарваўся з бетоннай
апоры, на якой праводзiў работу. Хлопцу было ўсяго 22 гады.
PAR
57-гадовы аператар машыннага даення з вёскi Ляскавiчы Бярозаўскага раёна трапiў
пад прычэп трактара на пашы. Ад атрыманай траўмы мужчына памёр.
PAR
У Брэсце пабiлiся два наведвальнiкi дыскабара "Павуцiна". Маладзейшы, 21-гадовы
хлопец, застаўся без вока.
PAR
У вёсцы Стараволя Пружанскага раёна п’яная патасоўка закончылася наогул трагiчна.
18-гадовы забiў 30-гадовага. Ракавым аказаўся ўдар нагой па галаве.
PAR
Пры правядзеннi ўборачных работ на жнiве ўвечары ў Шумiлiнскiм раёне на полi
ля вёскi Надзёжына камбайн урэзаўся ў жалезабетонную апору ЛЭП, у вынiку чаго
яна ўпала i правады разарвалiся. сам камбайнер не быў паранены. Застаўся цэлым
i камбайн. У вынiку гэтага незвычайнага ДТЗ без электразабеспячэння засталiся
цэлыя чатыры населеныя пункты, дзе жывуць больш за 90 чалавек. Спецыялiсты пастаралiся
аператыўна даць ток у вёскi.

SUBTITLE Поўны абзац ENDSUBTITLE

Дараднiкi iтальянскага прэм’ера i медыямагната Сiльвiа Берлусконi, вядомага знаўцы
жаночай прыгажосцi, вырашылi замаскiраваць аголеныя грудзi на знакамiтай карцiне-алегорыi
"Час раскрывае iсцiну", на фоне якой кiраўнiк Італii праводзiў адну са сваiх прэс-канферэнцый.
Думка аб тым, што малюнак аголенай прыгажунi будзе мiльгаць на экранах проста
над галавой 71-гадовага iтальянскага прэм’ера, прымусiла дарадцаў Берлусконi павесiць
за яго спiной рэпрадукцыю шэдэўра з замазанымi грудзямi. Па iх меркаваннi, голае
цела "адцягвала б увагу гледачоў", а таксама магло "абразiць жанчын-мiнiстраў".
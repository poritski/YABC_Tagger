SUBTITLE Нататкі радавога спажыўца ENDSUBTITLE

Трэба было адрамантаваць старую мяккую мэблю. Грамадзянiн купiў
мясцовую газету i пачаў тэлефанаваць. Зараз адпаведных прапаноў
шмат. У першым выпадку не спадабалася, што прадпрымальнiк браўся даць
новае жыццё мэблi дома. Растлумачыў, што ў iншым выпадку давядзецца
спецыяльна заказваць аўтамабiль. Адпаведна даражэй паслуга абыдзецца:
"А так — прыедзем, гадзiн за 6 ў вашым пакоi ўсё зробiм", — сказаў дзелавы
чалавек падчас тэлефоннай размовы. Але не вельмi хочацца спажыўцу,
каб амаль увесь рабочы дзень яго кватэра была мiнi-майстэрняй. А калi
яшчэ дома дзецi малыя...
PAR
У вынiку спажывец звярнуўся да iншых спецыялiстаў. Адразу здзiвiла,
што просьба падпiсаць дагавор афармлення заказу засталася незадаволенай.
"Мы ж так усё добра зробiм, што мо i не трэба вам будзе нiякiх папер",
— адзначыў майстар. Вось як! Канешне, прафесiйны юрыст, напрыклад, адразу
развiтаўся б з такiмi ўмельцамi. Калi паслуга ажыццяўляецца без
афармлення ўсiх неабходных папер, што потым гаварыць пра законнасць
такой паслугi? I ў вынiку, калi правы спажыўца будуць парушаны (нiзкая
якасць, несвоечасовае аказанне паслугi) — куды бегчы па дапамогу?
Трэба было думаць галавой раней. Апошняя гiсторыя скончылася тым,
што мэблю прывезлi лiтаральна праз дзень. I ў прынцыпе зрабiлi рамонт
нядрэнна. Выдалi спажыўцу толькi так званую "квiтанцыю да талона".
"А дзе тут напiсана, што паслуга аказана менавiта мне?" — пацiкавiўся
спажывец. Напiсалi яго прозвiшча на гэтай паперцы, не абышлося без
каментарыяў тыпу "Вы ў нас такi першы, мы — прадпрымальнiкi, якiя дагаворы?"
"На пытанне спажыўца, дзе напiсана пра тое, што гарантыя даецца на
год, як было надрукавана ў газеце, спецыялiсты адказалi: "Патэлефануеце
— прыедзем, толькi сам механiзм, калi зломiце, чынiць не будзем. Нават
праз дзень".
PAR
Другая "мяккая гiсторыя", на жаль, у разы болей сумная. Перацягвалi
чытачцы старую канапу. Спiнку i сядзенне чамусьцi памянялi месцамi.
У вынiку сядаеш на канапу, а яна перакульваецца. "Мы ж перацягнулi
добра!" — уступаюць у спрэчку гандляры. — "Перакульваецца? Ды так
яно i будзе! А што мы цяпер ужо зробiм?". Чытачка адзначыла, што i з ёй
нiякага дагавора не падпiсвалi. Проста пасля выканання заказу
далi нейкую квiтанцыю.
PAR
Няўжо тыя, хто рэгiструе прадпрымальнiкаў, не тлумачаць iм, што абавязкова
трэба афармляць усю неабходную дакументацыю? Iснуе цэлы закон, што
абараняе правы спажыўцоў. А быць можа такiя квiтанцыi, выдадзеныя
спажыўцам, проста дазваляюць пазбягаць падаткаў? Асаблiва пасля перарэгiстрацыi
прадпрымальнiкаў, калi ўмовы iх дзейнасцi значна змянiлiся. I цi вядзецца
нейкi кантроль за дзейнасцю прадпрымальнiкаў з боку той жа адмiнiстрацыi
раёна, дзе зарэгiстравалi? Колькi разоў даводзiлася прыходзiць
да высновы — не!
PAR
I ў крамах не ўсё добра з выдачай папер, неабходных спажыўцам. Паказальны
прыклад наступны. У краме, што лiтаральна насупраць вiцебскага карпункта
"Звязды", у гандляркi запытаў: цi зможа яна мне даць акрамя чэка i копiю,
калi куплю батарэйкi для дыктафона. Апошнi дакумент быў патрэбны
для справаздачы ў бухгалтэрыю. Дзяўчына сказала, што так. У вынiку
напiсала на самiм чэку назву тавару. Але ж патрэбна копiя? Параiла
адшукаць загадчыцу. Тая адправiла назад. Гандлярка зноў накiравала
да загадчыцы. Не зразумела кiраўнiца "нечаканай просьбы". Потым
гандлярка закрыла сваю секцыю i пабегла сама. Беспаспяхова. Вярнуў
я гэтыя батарэйкі i папрасiў грошы. Уяўляю, што было б, калi б я патрабаваў
копiю лiцэнзii (зноў жа для справаздачы ў родную кантору).
PAR
Цiкава, а як вядуць сябе прадпрымальнiкi, якiя таксама з’яўляюцца
спажыўцамi? Няўжо такiя даверлiвыя, калi заказваюць паслугi ў "калег
па цэху". Купяць нешта на рынку, у краме без сапраўднага чэка ды з гарантыяй.
Закажуць без афармлення дагавора рамонт халадзiльнiка? Прабачце,
але не веру!
Не ведаем, як у iншых вёсках, а ў нас, калi па вялiкiм рахунку, пайшоў чалавек
на пенсiю i ўсё — больш не патрэбен. Раней калгас хоць сенажаць скошваў, людзi
для сваiх рагуляў сена насушвалi, цяпер...
PAR
Выдзелiлi па 15 сотак той скошанай сенажацi на адну карову. Трава была дрэнная.
Высушылi, злажылi, а везцi няма чаго — па паўвоза выйшла. А на зiму трэба 5—6
вазоў. Дзе ўзяць? Адна з нашых жанчын пайшла да кiраўнiкоў гаспадаркi, каб на
гэта паскардзiцца. Ведаеце, што пачула ў адказ? Што жыве яна цяпер у аграгарадку
i што тут кароў трымаць няма сэнсу. Прыходзьце, маўляў, выпiшам вам малака па
800 рублёў за лiтр. I не трэба, каб вашы каровы вулiцы забруджвалi.
PAR
Мы вельмi абураны гэтым адказам. Некалi ў нашай вёсцы было 400 кароў, цяпер —
менш за 80. Атрымлiваецца, што i тыя непатрэбныя — аграгарадок. А навошта ён нам,
калi не трымаць скацiну?
PAR
Не схлусiм: прыемна, што каля хат паставiлi прыгожыя агароджы, зрабiлi пешаходныя
дарожкi. За гэта мы вельмi ўдзячныя. Але ж iншых "аграгарадоцкiх" даброт мы пакуль
не адчулi. Гадоў 30 таму згарэў стары клуб, дык яго i сёння няма. Моладзь на дыскатэкi
ездзiць у суседнiя вёскi за 5—10 кiламетраў. Бацькi, бабулi-дзядулi потым ноч
не спяць, перажываюць. А маглi ж бы i самi схадзiць на нейкi канцэрт, каб было
куды...
PAR
I яшчэ адно набалелае — няма ў нашай вёсцы грамадскай лазнi. Ёсць у асобных людзей
асабiстыя, ёсць "ведамасныя" — на жывёлагадоўчым i свiнакомплексе, ёсць 4 мыйныя
месцы на палявым стане. Але ўсе яны — для сваiх работнiкаў. А мы пенсiянеры. Хоць
i стараемся па магчымасцi працаваць, трымаць гаспадарку.
PAR
I як добра было б, калi б у гэтым нам памагалi!..

SUBTITLE Ад рэдакцыi ENDSUBTITLE

На жаль, канкрэтных подпiсаў пад гэтым пiсьмом няма. Прозвiшча на канверце —
таксама. Але ж спiсаць гэты лiст у архiў па прычыне яго ананiмнасцi неяк не выпадала,
бо ў iм, як падалося, аб вельмi балючых праблемах. Адно...
PAR
— Крый Бог падумаць, што яны, гэтыя праблемы, у нас закiнутыя i над iх вырашэннем
нiхто не працуе, — патлумачыў па тэлефоне старшыня Варнянскага сельскага Савета Iван Iванавiч Пляўга. — Зроблены пэўныя захады па аднаўленню грамадскай лазнi (раней яна тут была...),
на заўтра запланавана правядзенне круглага стала па ўсiх маладзёжных пытаннях
— будаўнiцтве стадыёна, дысказалы... У абмеркаваннi гэтых праблем бярэ ўдзел старшыня
райвыканкама.
PAR
А што датычыцца забеспячэння сенам... На асобных падворках гэта праблема — не
без таго — вiдаць, iснуе. Але мне асабiста неяк не верыцца, каб нехта з кiраўнiцтва
СВК мог параiць ад кароў пазбаўляцца...
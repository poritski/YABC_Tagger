Футбалiсты барысаўскага БАТЭ зрабiлi важкую заяўку на выхад ў трэцi круг квалiфiкацыйнага
раўнда Лiгi чэмпiёнаў, перайграўшы на выездзе бельгiйскi "Андэрлехт" з лiкам 2:1.
PAR
Зрэшты, тое, што дзеючы чэмпiён Беларусi прыбудзе ў Брусель з сур’ёзнымi намерамi
згуляць дастойна, наўрад цi хто сумняваўся. Як-нiяк, мiнулагоднi сезон для футбалiстаў
з Мiнскай вобласцi стаў сапраўдным выпрабаваннем на псiхалагiчную i фiзiчную ўстойлiвасць:
барысаўчане ўпэўнена сакрушылi на сваiм шляху многiх еўрапейскiх "вiзавi" сярэдняй
рукi i надзвычай прыстойна глядзелiся ў матчы з грандамi. Сёлетнi сезон БАТЭ таксама
iдзе без прабуксоўкi, не пацярпеўшы пакуль нiводнага паражэння ва ўнутраным чэмпiянаце
i выйграўшы ўсе тры "лiгачэмпiёнаўскiя" паядынкi.
PAR
Па прылёце каманды ў Беларусь старшыня праўлення ФК БАТЭ Анатоль Капскi ў тэлефоннай
размове з журналiстам "Звязды" адзначыў: яны бязмежна шчаслiвыя, што змаглi адолець
ў гасцях моцнага тытулаванага сапернiка, у складзе якога ёсць нямала iгракоў высокага
еўрапейскага ўзроўню.
PAR
Праўда, паводле слоў кiраўнiка клуба, перамогу маладой барысаўскай каманды над
каралеўскiм клубам з Бруселя не варта разглядаць як звышсенсацыю. Усё ж структура
БАТЭ мае прафесiйную аснову, дзе належным чынам наладжана сiстэма па заахвочваннi
футбалiстаў. Ды i гулялi беларусы на полi грознага сапернiка не ролю хлопчыкаў
для бiцця, а смела i адкрыта атакавалi, за што i былi ўзнагароджаныя.
PAR
Цi была на баку барысаўчан ў гэты познi вечар сiмпатыя македонскага арбiтра i
птушка ўдачы? Кiраўнiк ФК БАТЭ адзначыў, што рэферы правёў сустрэчу, на яго погляд,
не без шурпатасцяў, аднак не ў правiлах Капскага асуджаць цi хвалiць работу судзейскай
брыгады, а тым больш заднiм чыслом. Што датычыцца ўдачы, то, пэўна, без яе не
абышлося, хоць асноўны ўклад ў перамогу ўнесла сама каманда. А фартуна ў спорце,
у прыватнасцi, у футболе, калi i ўсмiхаецца, то наймацнейшым, заключыў Анатоль
Анатольевiч.
PAR
Зрэшты, нам яшчэ рана супакойвацца, бо наперадзе матч у Барысаве. І мне вельмi
хацелася, каб шматлiкiя беларускiя балельшчыкi ў гэты дзень падтрымалi iгракоў БАТЭ так, каб iм у поўнай меры перадалася аўра ўрачыстасцi i разумнага экстазу.
А футбалiсты зробяць усё, падвёў рысу пад гутаркай спадар Капскi, каб парадаваць
прысутных змястоўнай, цiкавай i вынiковай гульнёй.
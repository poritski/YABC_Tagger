Хто з нас не патанаў у водары лясных траў i кветак, грыбоў i ягад, не захапляўся
ранiшнiмi спевамi птушак, не любаваўся палаючым захадам сонца! Напэўна, усе мы
не раз у жыццi гэта адчувалi. Але хто, як не сапраўдны турыст, можа атрымаць асалоду
ад гэтых хвiлiн у поўнай меры? Бо менавiта турысты большую частку свайго жыцця
праводзяць у божым "храме" прыроды, царстве гармонii i адзiнства.
PAR
10 гадоў таму "Беларусбанк" адрадзiў традыцыю правядзення летнiх турыстычных
злётаў. І варта адзначыць, што з кожным годам аўдыторыя прыхiльнiкаў адпачынку
на лоне прыроды iмклiва расце.
PAR
У апошнiя выхадныя лiпеня возера Гаць у Баранавiцкiм раёне прымала работнiкаў
"Беларусбанка". Каля тысячы аматараў актыўнага ладу жыцця з усёй Беларусi сабралiся
на чарговы 10-ы рэспублiканскi летнi турзлёт.
PAR
Пляжны валейбол, мнагабор’е, аэробiка i проста адпачынак на свежым паветры. Сёння
сур’ёзныя офiсныя работнiкi азартна гуляюць i не менш азартна "хварэюць". Цiкавасць
да гэтых спаборнiцтваў пастаянна расце, аб чым сведчыць рост прафесiяналiзму iх
удзельнiкаў.
PAR
Турыстычныя палаткi, сонечныя ванны, песнi ля вогнiшча i каша з кацялка для многiх
гараджан сёння раскоша. Таму i рады мы хоць ненадоўга змянiць урбанiстычны пейзаж
на сасновы лес. Тым больш што гэта — для сябе, для свайго здароўя. А здароўе нацыi
— гэта сёння дзяржаўная палiтыка.
PAR
У першы дзень каманды размясцiлi свае палаткавыя гарадкi i паўдзельнiчалi ў спартыўных
спаборнiцтвах па валейболе, дартсе, бадмiнтоне. Напрыклад, у дартсе пераможцу
вызначыць аказалася вельмi складана: на трэнiроўцы ўсе ўдары трапляюць дакладна
ў "яблычак", а выходзiць удзельнiк выступаць — i мажа! Хваляванне адбiваецца.
Але лепшымі за ўсiх аказалiся прадстаўнiкi цэнтральнага апарату банка.
PAR
Нягледзячы на некаторую стомленасць, удзельнiкi турзлёту завяршылi першы дзень
дыскатэкай. I правiльна зрабiлi. Пасля напружанай спартыўнай праграмы танцы —
лепшы сродак ад стомленасцi.
PAR
Другi дзень пачаўся са спаборнiцтва па рыбнай лоўлi. Тут таксама свайго роду
спартыўны iнтарэс плюс майстэрства. Як каму пашанцуе. А шанцуе, як правiла, рыбакам-знаўцам
— прафесiяналам. На свiтаннi, пакуль большасць турыстаў яшчэ спалi, у некаторых
на воднай гладзi возера ўжо "ныралi" паплаўкi. Самымi ўдачлiвымi рыбаловамi аказалiся
прадстаўнiкi зборнай каманды цэнтральнага апарату i фiлiялаў г. Мiнска — Аляксей Губараў i Валерый Давыдоўскi.
PAR
Пасля снедання ўсе ўдзельнiкi сабралiся на адкрыццi турзлёту. Каманды прадстаўлялi
сваю "вiзiтную картку", i ўсе былi поўныя жадання пазмагацца за прызавыя месцы.
Варта зазначыць, што з кожным годам барацьба за прызавыя месцы становiцца ўсё
больш напружанай, бо ўсе ўдзельнiкi добра падрыхтаваныя ў кожным вiдзе спартыўных
спаборнiцтваў.
PAR
Але лепшыя — гэта, вядома ж, заўсёды наймацнейшыя. I судзейская каманда такiх
вызначала. I ў мнагабор’i кiраўнiкоў, i ў аэробiцы, i ў конкурсе "Спяваючы офiс",
i ў кулiнарным паядынку.
PAR
Кажучы пра апошняе спаборнiцтва, заўважым, што ўсiм удзельнiкам выдаваўся аднолькавы
набор прадуктаў, з якога трэба было прыгатаваць страву, здольную ўсiх уразiць.
У кожнай камандзе шэф-кухарам выступалi мужчыны. I яны такое там, на прыродзе,
гатавалi! Лепшым быў прызнаны "пiрацкi абед", прыгатаваны Цiмурам Пятровiчам i
Юрыем Зайко, супрацоўнiкамi фiлiяла № 527 "Белчыгунка".
PAR
Нядзеля — апошнi дзень злёту, быў хоць i сонечным, але хвалюючым. Прычым не толькi
для ўдзельнiкаў, але i для членаў журы. Бо iм трэба было падвесцi вынiкi i ўзнагародзiць
пераможцаў. I як бы складана нi было, пераможцы ўсё ж вызначаны.
PAR
Першае месца ў агульнакамандным залiку заняла каманда г. Мiнска (зборная цэнтральнага
апарату i мiнскiх фiлiялаў "Беларусбанка"), другое — фiлiял № 500 — Мiнскае ўпраўленне,
трэцяе — фiлiял № 400 — Гродзенскае абласное ўпраўленне.
PAR
Усе пераможцы атрымалi ўзнагароды, прызы i падарункi — спартыўны i турыстычны
рыштунак. Каб свае ўменнi да наступнага турзлёту яшчэ больш развiць.
PAR
10-ы рэспублiканскi летнi турыстычны злёт застаўся ў гiсторыi "Беларусбанка".
Ён закончыўся, каб даць старт у наступным годзе ўжо 11-у турзлёту, якi запалiць
свае спартыўныя зоркi, падорыць нам новыя адкрыццi i станоўчыя эмоцыi, узбагацiць
радасцю новых сустрэч.
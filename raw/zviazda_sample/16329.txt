SUBTITLE Пенсіі ENDSUBTITLE

У вынiку рашэння аб павелiчэннi пенсiй выдаткi Фонду сацыяльнай
абароны на гэтыя мэты ўзрастуць на 96 мiльярдаў i складуць 964 мiльярды
рублёў у месяц. Разам з тым, паведамiла ў гутарцы з карэспандэнтам
"Звязды" начальнiк галоўнага ўпраўлення пенсiйнага забеспячэння
i сацыяльнага страхавання Мiнiстэрства працы i сацыяльнай абароны
Валянцiна Каралёва, сама па сабе гэта акалiчнасць нiяк не адаб’ецца
на графiках выплат — неабходныя сродкi ў Фондзе ёсць.
PAR
Як зазначыла Валянцiна Каралёва, выплата працоўных пенсiй у новых
памерах адбудзецца менавiта ў жнiўнi. У прыватнасцi, асобам, графiкi
якiх прыйшлiся на днi да прыняцця рашэння аб пераразлiку, плануецца
зрабiць даплаты да канца гэтага месяца.
PAR
Дарэчы, варта нагадаць, што з 1 жнiўня памер сярэдняй працоўнай пенсii
па ўзросце павялiчыўся на 11,2 працэнта — да 408,1 тыс. рублёў. Адначасова
памер максiмальнай пенсii па ўзросце непрацуючым пенсiянерам пры
стажы 45 гадоў у мужчын або 40 гадоў у жанчын i iндывiдуальным каэфiцыенце
4,0 i вышэйшым складзе 634,2 тыс., максiмальны памер пенсii працуючым
пенсiянерам пры такiм жа стажы i каэфiцыенце 1,3 i вышэйшым — 460,4
тыс., а памер мiнiмальнай пенсii па ўзросце пры стажы мужчын 25 i жанчын
20 гадоў — 185 тыс. рублёў.
PAR
Пры гэтым, заўважыла Валянцiна Каралёва, памер павелiчэння пенсii
ў кожнага пенсiянера атрымаецца розным i будзе залежаць ад стажу
i iндывiдуальнага каэфiцыента заробку.
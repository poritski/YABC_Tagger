Прэзiдэнт Беларусi Аляксандр Лукашэнка ў час наведвання атэля Сrоwnе Рlаzа ў
Мiнску прапанаваў турэцкаму бiзнэсмену, старшынi групы кампанiй Рrinсеss Grоuр
Судзi Азкану, якi iнвеставаў у стварэнне гэтай гасцiнiцы, рэалiзаваць яшчэ некалькi
праектаў у беларускай сталiцы. Гэта можа быць удзел ва ўзвядзеннi як гасцiнiцы,
так i цэлага гасцiнiчна-дзелавога цэнтра.
PAR
Цяпер у Мiнску з удзелам замежнага капiталу будуецца 8 гасцiнiчных комплексаў,
яшчэ 10 праектаў знаходзiцца ў стадыi прапрацоўкi. Як адзначыў кiраўнiк дзяржавы,
"добра, што iнвестпраекты рэалiзуюць розныя кампанii з розных краiн".
PAR
Прэзiдэнт падкрэслiў, што неабходна больш аператыўна разглядаць прапановы замежных
iнвестараў па забудове беларускай сталiцы. "Хочуць пабудаваць дзелавы цэнтр —
што марудзiць? Мы атрымлiваем добрыя комплексы, гэта выгадна абодвум бакам. Але
не трэба тармазiць рашэннi, iх трэба прымаць хутка", — сказаў кiраўнiк дзяржавы.
Ён таксама дадаў, што пры рэалiзацыi буйных праектаў не трэба забываць i аб развiццi
сацыяльнай сферы.
PAR
Аляксандр Лукашэнка агледзеў атэль Сrоwnе Рlаzа i ў цэлым станоўча ацанiў рэканструкцыю
былой гасцiнiцы "Свiслач", дзе цяпер размяшчаецца гэты атэль. Ён уключае ў сябе
казiно, рэстаран, канферэнц-залу, спа-салон, фiтнес-залу, начны клуб, басейн,
а таксама 115 гасцiнiчных нумароў i 2 прэзiдэнцкiя апартаменты.
PAR
Як было даложана Прэзiдэнту, рэнтабельнасць усяго гасцiнiчнага бiзнэсу сталiцы
склала 170 працэнтаў. Калi ў 2007 годзе ў сталiчных гасцiнiцах спынялася 550 тыс.
чалавек, то за першае паўгоддзе 2008 года iх колькасць павялiчылася на 10—15 працэнтаў
да мiнулага года. Сёння ў Мiнску наведвальнiкаў прымае адна пяцiзоркавая гасцiнiца
"Еўропа", дзве ўзроўню чатыры зоркi — "Атэль "Мiнск", "Вiкторыя" i пяць трохзоркавых
гасцiнiц. У блiжэйшы час у сталiцы плануецца ўзвесцi 6 гасцiнiчных комплексаў
катэгорыi "пяць зорак", а таксама гасцiнiчны комплекс у складзе дзелавога цэнтра
"Мiнск-Сiцi", спартыўна-гасцiнiчны комплекс "Трактар".
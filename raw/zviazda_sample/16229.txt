За першае паўгоддзе гэтага года на тэрыторыi Мiнскай вобласцi па вiне матацыклiстаў
адбылося 43 ДТЗ. Пяць чалавек загiнула, сярод якiх i 15-гадовы хлопец.
PAR
Перад Дзяржаўтаiнспекцыяй востра паўстала праблема папярэджання i прафiлактыкi
аварый з удзелам матацыклiстаў. Менавiта з гэтай мэтай i праводзiцца комплекс
прафiлактычных мерапрыемстваў "Матацыкл". Гэтым разам акцыя прайшла на тэрыторыi
Смалявiцкага раёна.
PAR
— Часцей за ўсё нам даводзiцца сутыкацца з тым, што многiя садзяцца за руль у
нецвярозым стане. Таксама матацыклiсты любяць ездзiць без шлема, мала хто з iх
бярэ з сабою правы. Праўда, не ва ўсiх яны i ёсць. Часта даводзiцца спыняць няпоўнагадовых,
у якiх яшчэ правоў няма ўвогуле. Мы стала праводзiм прафiлактычныя мерапрыемствы,
папярэджваем, гутарым з людзьмi. Часам гэта дапамагае прадухiлiць парушэнне ПДР.
Імкнёмся пагутарыць з кожным, у каго ёсць матацыкл. Не так даўно ў Смалявiчах
матацыклiст не справiўся з кiраваннем, узнiклi праблемы з тармазамi. Хлопец атрымаў
шматлiкiя траўмы, зараз ён знаходзiцца ў бальнiцы. Ведаеце, праблем з атрыманнем
правоў у Смалявiчах не ўзнiкае, — гаворыць начальнiк Дзяржаўтаiнспекцыi Смалявiцкага
раёна, маёр мiлiцыi Валерый Найдзенка.
PAR
Асноўныя прычыны дарожна-транспартных здарэнняў па вiне матацыклiстаў — адсутнасць
навыкаў кiравання i перавышэнне бяспечнай хуткасцi руху. Можна нават скласцi партрэт
матацыклiста-парушальнiка: гэта малады чалавек ва ўзросце ад 16 да 20 гадоў.
PAR
— Вялiкую ўвагу надаём кантролю за тэхнiчным станам мотатэхнiкi, законнасцю яе
выкарыстання, — гаворыць начальнiк аддзела агiтацыi i прапаганды кiравання ДАI
УУС Мiнскага аблвыканкама Алег Цюрын.
PAR
Як паказвае практыка, многiя матацыклiсты нават не здагадваюцца, што за парушэнне
ПДР iснуе строгая адмiнiстрацыйная адказнасць. Самае галоўнае, што пры паўторным
парушэннi на працягу года наступае ўжо крымiнальная адказнасць.
PAR
У ходзе акцыi "Матацыкл" выяўляюцца пераабсталяваныя, незарэгiстраваныя, сабраныя
з запчастак матацыклы, яны знiмаюцца з улiку.
PAR
Адзiн з матацыклiстаў не меў нiякага дакумента, якi пацвярджаў бы права кiравання
транспартам. За гэта прадугледжаны пэўныя санкцыi. Але супрацоўнiкi ДАI патэлефанавалi
ў дзяжурную службу, дзе iм паведамiлi, што матацыкл не значыцца ў спiсе ўкрадзеных,
а сам мужчына мае вадзiцельскае пасведчанне, але не ўзяў з сабою. Што рабiць у
такiм выпадку? Супрацоўнiкi ДАI вырашылi зрабiць проста папярэджанне. Матацыклiст
быў вельмi ўдзячны.
PAR
— Ведаеце, вось цяпер я ўсё зразумеў. Цяпер буду з большай адказнасцю ставiцца
да кiравання матацыклам. Я ж рызыкаваў не толькi сваiм жыццём, — кажа Павел.
PAR
Сапраўды, не толькi сваiм жыццём рызыкаваў гэты вадзiцель. Разам з iм была яшчэ
i маладая дзяўчына. Пара ехала з лесу, дзе яны збiралi чарнiцы.
PAR
А вось у вёсцы Куркава супрацоўнiкi ДАI звярнулi сваю ўвагу на аднаго вадзiцеля,
якi вёў сябе вельмi дзiўна. Убачыўшы мiлiцэйскiя машыны за некалькi сотняў метраў,
мужчына вырашыў змянiць накiрунак свайго руху. Гэта выклiкала пэўную падазронасць.
Аказалася, што не проста так. Вадзiцель не меў правоў. Пры гэтым у машыне сядзела
яшчэ пяць чалавек.
PAR
Пад увагу супрацоўнiкаў ДАI трапiлi таксама маладыя хлопцы, якiя ехалi на матацыклах.
Трэба было праверыць наяўнасць правоў. Аказалася, што ўсё ў парадку. Да таго ж
гэта былi не матацыклы, а скутары. Справа ў тым, што апошнiя мадэлi скутараў вельмi
падобныя на матацыклы.
PAR
А вось яшчэ двум хлопцам ужо не так пашанцавала. Яны ехалi на матацыкле без правоў.
Вядома ж, давялося скласцi пратакол, каб такое больш не паўтарылася.
PAR
— Казала мне мацi, што не трэба ездзiць без правоў. А я не паслухаў яе. Вось
цяпер i трапiў у такую непрыемную сiтуацыю, — казаў хлопец, якi ледзь не плакаў,
але трымаўся.
PAR
Падводзячы вынiкi гэтай акцыi, трэба адзначыць, што такiя мерапрыемствы вельмi
патрэбныя. Па-першае, прафiлактыка яшчэ нiкому не перашкодзiла. Па-другое, вадзiцелi
разумеюць, што заўсёды неабходна выконваць правiлы дарожнага руху.
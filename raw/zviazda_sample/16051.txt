...Гарэлку ў першы раз я паспрабаваў малым, на Каляды. Як зараз помню, мы, хлапчукi,
сабралiся разам, кожны прынёс з сабой па чацвярцiнцы. Старэйшыя адразу ж сталi
пiць i ледзь не адразу ж — бiцца. Я на гэта паглядзеў, убачыў, што мая чацвярцiнка
цэлая, забраў яе i пайшоў дамоў.
PAR
"Норму" сваю выпiў за хлявом адзiн, заснуў там жа, у снезе. Дзякаваць Богу выжыў,
але дзесятаму — не заказаў.
PAR
Павiнен прызнаць, што самагонка ў вёсцы была заўсёды — у вайну, пасля вайны,
пры камунiстах, пасля iх... Гналi яе з бульбы i з жыта, разлiчвалiся ёю за ўсё.
Мы, хлапчукi, у свае 12—13 гадоў ужо хадзiлi за плугам — заворвалi гной, абганялi
бульбу, пiлавалi некаму дровы, вазiлi збожжа ў млын... I нам таксама налiвалi.
Хоць па 100 грамаў.
PAR
Хутка я стаў прыкмячаць, што ўжо шукаю iх...
PAR
А потым мяне выбралi брыгадзiрам i шукаць больш не трэба было — пi хоць у кожнай
хаце. Прычым не чарку!
PAR
Аднойчы на нарад я прыйшоў не проста выпiўшы, а па-сапраўнаму п’яны. Старшыня
калгаса сабраў праўленне i спытаў: ты будзеш пiць цi працаваць?
PAR
Я тады выбраў другое, пры людзях даў слова i стрымаў яго, як нi цяжка гэта далося.
PAR
З той пары мiнула ўжо шмат гадоў i толькi iх можна лiчыць жыццём. Брыгада ў мяне была вялiкая, каля 100 чалавек. Дакладных
на п’янiц я нiколi не пiсаў, бо яны мяне заўсёды слухалi, прымалi за свайго. Рады,
што змог дапамагчы i адной даярцы. Гiнула, бедная... Я ёй сказаў, што я таксама
пiў, але кiнуў, змог. Яна — таксама змагла! А колькi народу гiне!..
PAR
Мне цяпер 75. Цудоўна разумею, што пара збiрацца. Але вельмi не хачу, каб пасля
мяне тут застаўся патоп, бо п’юць цяпер вельмi многiя.
PAR
I як мне дык дзiўна — трактарыстаў на "ужыванне" ранiцой правяраюць, а спецыялiстаў
— не. А яны ж не менш небяспечныя, бо выпiваючы, iншым людзям прыклад даюць...
PAR
Я разумею — рэцэпта на цвярозасць няма нi ў кога, але ж, каб чалавеча ведаў,
што сатварыў яго Бог, а не малпа якая, п’янства мо, было б менш?
PAR
Што датычыцца мяне —
PAR
На жыццё я не крыўдую,
Што хацеў, то й атрымаў —
Свае гады маладыя,
На гарэлку прамяняў.
PAR
Калi ласка, не паўтарайце мой "подзвiг".
Чацвёрты этап Кубка свету па сiлавым шматбор’i "World Strongest Men" прайшоў
трэцяга жнiўня ў гарналыжным цэнтры "Сiлiчы". У спаборнiцтвах узялi ўдзел 14 спартсменаў
з 11 краiнаў свету (Расii, Беларусi, Латвii, Славенii, Польшчы, Эстонii, Англii,
Фiнляндыi, Балгарыi, Канады i ЗША).
PAR
Пераможцам стаў паляк Марыуш Пудзяноўскi — чатырохразовы чэмпiён свету. Другое
месца ў чэмпiёна Расii Эльбруса Нiгматулiна, трэцяе заняў фiн Янi Вiртанен.
PAR
Беларускiя спартсмены Сяргей Румiн i Аляксандр Лапыраў на п’едэстал гонару не
паднялiся.
PAR
Сяргей Румiн, двухразовы чэмпiён Беларусi, заняў 10-е месца. Аляксандр Лапыраў,
якi ўдзельнiчаў замест iранскага спартсмена, не змог працягнуць спаборнiцтва.
PAR
— Месяц таму я атрымаў траўму, — расказвае Аляксандр. — Адзiн з пучкоў трыцэпса
адарваўся, i ўтварылася гематома. Быў курс рэабiлiтацыi. Урачы параiлi адпачыць
як мiнiмум месяц. Але сёння вырашыў рызыкнуць i паўдзельнiчаць. На жаль, атрымалася
тое самае i быў вымушаны спынiцца. Прыйдзецца адпачываць да канца сезона. Не ўдаўся
ён у мяне. Спадзяюся, наступны будзе лепшым.
PAR
Сяргей Румiн тлумачыць сваё 10-е месца адсутнасцю ў праграме спаборнiцтваў яго
любiмых практыкаванняў i агульнай стомленасцю:
PAR
— У спаборнiцтвах удзельнiчаю кожны тыдзень. Беларускi этап для мяне складваецца
не вельмi, таму што тут няма маiх любiмых практыкаванняў: пад’ём машыны, чамадан.
Калi б яны былi, то, я думаю, было б крыху лепш. Беларускiм атлетам заўсёды цяжка
выступаць. Няма базы. Шоу "World Strongest Men" для моцных людзей, i застаюцца
ў iм адзiнкi. Таму што кожны турнiр залежыць ад краiны. Арганiзатары робяць, як
захочуць, i мы павiнны падпарадкоўвацца. Тут няма стандартаў для снарадаў. Хто
што зрабiў, тое i даводзiцца падымаць. Атрымоўваецца, што нават калi ў цябе дома
ёсць снарады, i ты на iх рыхтуешся, не значыць, што на спаборнiцтвах будзе тое
самае.
PAR
Арганiзатары мерапрыемства Федэрацыя асiлкаў СНД i Балтыi i тэлеканал "АНТ" прапанавалi
спартсменам многiя практыкаваннi.
PAR
Напачатку атлеты, седзячы, цягнулi за трос двухтонны аўтамабiль на хуткасць.
Пасля памералiся сiламi ў падыманнi бервяна вагой 140 кг на разы. Далей асiлкi
праходзiлi "кола Конана". Ідэя гэтага практыкавання ўзята з фiльма "Конан Варвар",
дзе Арнольд Шварцнегер круцiў калаўрот з цяжарам. Другая назва практыкавання —
"Гадзiннiк". Да металiчнага шоста, якi свабодна паварочваецца на нерухомай аснове,
прымацаваны груз вагой 350 кiлаграмаў. Спартсмену неабходна падняць шост i прайсцi
найбольшую колькасць колаў. Пры гэтым груз нельга ставiць i цягнуць па зямлi.
У практыкаваннi "Шпацыр леснiка" спартсмены павiнны былi аднесцi як мага далей
плоскую металiчную скрыню з дзвюма ручкамi вагой 175 кг...
PAR
Беларусь ужо трэцi год запар прымае этапы турнiру "World Strongest Men". Паводле
слоў Уладзiслава Рэдзькiна, старшынi кiраўнiцтва Федэрацыi асiлкаў СНД i Балтыi,
сёлета быў самы моцны этап...
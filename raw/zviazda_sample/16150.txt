У наступным годзе старэйшы Нацыянальны парк Беларусi, "Белавежская пушча", адзначыць
600-годдзе. Падрыхтоўка да святкавання iдзе ў адпаведнасцi з планам мерапрыемстваў,
якi зацверджаны Саветам Мiнiстраў Рэспублiкi Беларусь, на яго рэалiзацыю плануецца
асвоiць больш як 60 мiльярдаў беларускiх рублёў.
PAR
Перш за ўсё, змяненнi закрануць iнфраструктуру i аб’екты турызму. Так, у блiжэйшы
час з’явiцца новы адмiнiстрацыйна-экалагiчны цэнтр з музеем прыроды. Як расказалi
ў РУП "Галоўнае ўпраўленне капiтальнага будаўнiцтва" Кiраўнiцтва справамi Прэзiдэнта
Рэспублiкi Беларусь, распрацоўка праекта практычна завершана, а будаўнiцтва пачнецца
ў вераснi. Акрамя гэтага, стары музей пераабсталююць пад рэстаран, рэканструююць
гасцiнiцу, добраўпарадкуюць тэрыторыю рэзiдэнцыi Дзеда Мароза, дзе ўзвядуць шэраг
новых аб’ектаў, для турыстаў распрацуюць i наладзяць чатыры новыя экалагiчныя
маршруты, узвядуць новую аглядальную вышку i адрамантуюць дэманстрацыйныя вальеры.
PAR
Прывядуць у належны выгляд i дарогi, якiя вядуць да Нацыянальнага парку. Як паведамiў
генеральны дырэктар РУП "БрэстАўтадор" Мiхаiл Непачаловiч, практычна закончаны
капiтальны рамонт аўтамабiльнай дарогi Р-83 "Брэст — Камянец — Нацыянальны парк
"Белавежская пушча". У вераснi пачнецца рэканструкцыя моста цераз раку Лясная.
PAR
У рамках святкавання 600-годдзя ў "Белавежскай пушчы" пройдзе цыкл мiжнародных
канферэнцый з удзелам прадстаўнiкоў ЮНЕСКА, будзе зняты навукова-папулярны фiльм,
выдадзены маляўнiчыя альбомы i буклеты, выпушчана памятная манета.